<?xml version="1.0" encoding="Unicode"?><?ci?>
<人物介绍 xmlns="http://lonyusheng.org/schemas/bibliography" xmlns:xsi="http://www.w3.org/2001/XMLSchema-instance" xsi:schemaLocation="http://lonyusheng.org/schemas/bibliography biography.xsd">
	<作家>
		<姓名>李白</姓名>
		<姓名 说明="表字">太白</姓名>
		<生卒 生="701" 卒="762"/>
		<介绍>
			<段落>其先<专名>隋</专名>末以罪徙<专名>西域</专名>，<专名>神龙</专名>初，遁还，客<专名>巴</专名>西。<专名>白</专名>生十岁，通诗书。既长，隐<专名>岷山</专名>。喜纵横术，击剑为任侠，轻财重施。更客<专名>任城</专名>，与<专名>孔巢父</专名>等居<专名>徂来山</专名>。<专名>天宝</专名>初，南入<专名>会稽</专名>。旋至<专名>长安</专名>，往见<专名>贺知章</专名>。<专名>知章</专名>见其文，叹曰：“<引用>子谪仙人也！</引用>”言于<专名>玄宗</专名>，召见<专名>金銮殿</专名>，有召供奉翰林。后赐金放还。<专名>安禄山</专名>反，<专名>白</专名>转侧<专名>宿松</专名>、<专名>匡庐</专名>间，<专名>永王</专名><专名>璘</专名>辟为府僚佐。<专名>璘</专名>起兵，逃还<专名>彭泽</专名>。<专名>璘</专名>败，诏流<专名>夜郎</专名>。会赦，还<专名>寻阳</专名>。<专名>李阳冰</专名>为<专名>当涂</专名>令，<专名>白</专名>往依之。卒年六十馀。（参考《新唐书》列传第一百二十七《文艺》中）</段落>
			<段落><专名>唐</专名>诗人以<专名>李</专名>、<专名>杜</专名>最为杰出。<专名>白</专名>所作诗歌，每喜沿用乐府旧曲。世传《<链接 xhref="$lb-pusaman">菩萨蛮</链接>》、《<链接 xhref="$lb-yiqine">忆秦娥</链接>》二调，<专名>黄花庵</专名>所称为“<引用>百代词曲之祖</引用>”者，有人据<专名>苏鹗</专名>《<注释>杜阳杂编<段落>卷上</段落>
				</注释>》，以为《菩萨蛮》曲调，<注释><专名>大中</专名>
					<段落><专名>宣宗</专名>
					</段落>
				</注释>初始传入<专名>中国</专名>，<专名>白</专名>不得预为填词。然<专名>明皇</专名>时，正值新兴乐曲盛行，《菩萨蛮》曲已见于<专名>崔令钦</专名>之《教坊记》。<专名>令钦</专名>亦<专名>开元</专名>时人。域外乐曲，<专名>隋</专名><专名>唐</专名>间次第传入者甚富。以<专名>白</专名>之天才横逸，偶尔兴到，依新声作长短句，亦非绝对不可能。近人<专名>杨宪益</专名>主张“菩萨蛮”乃“骠苴蛮”或“苻诏蛮”之异译。其曲调乃古<专名>缅甸</专名>乐，<专名>开</专名>、<专名>天</专名>间传入<专名>中国</专名>。<专名>李白</专名>原为<专名>氐</专名>人，或已于幼时熟习此种曲调。约当二十五岁左右，曾徘徊<专名>襄</专名>、<专名>汉</专名>间，可能于<专名>湖南</专名><专名>鼎州</专名><专名>沧水</专名>驿楼，题此曲词云云。（《零墨新笺》）</段落>
			<段落><专名>任二北</专名>亦称：“信如此说，验之《教坊记》、《奇男子传》，及敦煌卷子斯四三三二等所有资料，无不吻合，可知乃较为接近事实者。”（《敦煌曲初探》第五章）</段落>
			<段落>故本编依仍旧说，以<专名>白</专名>作冠首云。</段落>
		</介绍>
	</作家>
	<作家>
		<姓名>张志和</姓名>
		<姓名 说明="表字">子同</姓名>
		<姓名 说明="号">玄真子</姓名>
		<姓名 说明="号">烟波钓徒</姓名>
		<介绍>
			<段落><专名>婺州</专名><专名>金华</专名>人。居江湖，自称<专名>烟波钓徒</专名>。著<专名>玄真子</专名>，亦以为号。每垂钓，不设饵，志不在鱼也。（《唐宋诸贤绝妙词选》卷一）</段落>
			<段落><专名>西塞山</专名>在<专名>吴兴</专名>。<专名>志和</专名>盖常往来于<专名>太湖</专名>附近各地云。</段落>
		</介绍>
	</作家>
	<作家>
		<姓名>韦应物</姓名>
		<介绍>
			<段落><专名>京兆</专名><专名>长安</专名>人。少任侠，曾以三卫郎事<专名>明皇</专名>。<专名>大历</专名>十四年（779），自<专名>鄠县</专名>令除<专名>栎阳</专名>令。历任<专名>滁州</专名>、<专名>江州</专名>、<专名>苏州</专名>刺史。罢郡，寓于<专名>永定</专名>佛寺。<专名>应物</专名>性高洁，所在焚香扫地而坐，唯<专名>顾况</专名>、<专名>皎然</专名>辈得与唱酬。<链接 xhref="#">白居易</链接>尝语<专名>元稹</专名>云：“<引用><专名>韦苏州</专名>歌行，才丽之外，深得讽谏之意，而五言犹为高远雅淡，自成一家。</引用>”其小词不多见，唯《三台令》、《转应曲》流传耳。（参考《唐诗纪事》及《韦江州集》附录）</段落>
		</介绍>
	</作家>
	<作家>
		<姓名>王建</姓名>
		<姓名 说明="表字">仲初</姓名>
		<介绍>
			<段落><专名>颍川</专名>人。<专名>大历</专名>十年（775）进士。初为<专名>渭南</专名>尉，历秘书丞，侍御史。<专名>大和</专名>中，出为<专名>陕州</专名>司马，从军塞上。后归<专名>咸阳</专名>，卜居原上。<专名>建</专名>工乐府，与<专名>张籍</专名>齐名。（石印本《全唐诗》第十一册）</段落>
			<段落><专名>黄升</专名>曰：“<专名>王仲初</专名>以宫词百首著名，《三台令》、《转应曲》，其馀技也。”（《历代诗馀》卷一百二十引<注释><专名>花庵词客</专名>
					<段落><专名>南宋</专名><专名>黄升</专名>，字<专名>叔旸</专名>，号<专名>玉林</专名>，又号<专名>花庵词客</专名>，<专名>福建</专名><专名>建瓯</专名>人</段落>
				</注释>语）</段落>
		</介绍>
	</作家>
	<作家>
		<姓名>刘禹锡</姓名>
		<姓名 说明="表字">梦得</姓名>
		<生卒 生="772" 卒="842"/>
		<介绍>
			<段落><专名>彭城</专名>人。<专名>贞元</专名>九年（793）擢进士第，又登宏辞科。从事<专名>淮南</专名>节度使<专名>杜佑</专名>幕，典记室。从<专名>佑</专名>入朝，为监察御史。<专名>贞元</专名>末，为<专名>王叔文</专名>知奖，以宰相器待之。<专名>叔文</专名>败，坐贬<专名>连州</专名>刺史，在道贬<专名>朗州</专名>司马。<专名>禹锡</专名>在<专名>朗州</专名>十年，唯以文章吟咏，陶冶性情。蛮俗好巫，每淫祀鼓舞，必歌俚辞。<专名>禹锡</专名>或从事于其间，乃依骚人之作，为新辞以教巫祝。故<专名>武陵</专名>溪洞间夷歌，率多<专名>禹锡</专名>之辞也。<专名>元和</专名>十年（815）自<专名>武陵</专名>召还，复出为<专名>播州</专名>刺史，改<专名>连州</专名>，又徙<专名>夔州</专名>、<专名>和州</专名>。征还，拜主客郎中，转礼部郎中，集贤院学士，旋授<专名>苏州</专名>刺史，改<专名>汝州</专名>，迁太子宾客，分司<专名>东都</专名>。<专名>禹锡</专名>晚年，与<链接 xhref="#">白居易</链接>友善，常唱和往来。<专名>居易</专名>集其诗而序之，以谓“<引用>其峰森然，少敢当者。</引用>”（参考《旧唐书》列传卷一百十《刘禹锡传》）</段落>
			<段落>中<专名>唐</专名>诗人，<专名>刘</专名>、<专名>白</专名>并称。二人皆留意民间歌曲，因之在倚声填词方面，亦能相互切劘，以开<专名>晚唐</专名>、<专名>五代</专名>之盛，此治<专名>唐</专名>、<专名>宋</专名>诗词所宜<着重>特为着眼</着重>者也。</段落>
		</介绍>
	</作家>
	<作家>
		<姓名>白居易</姓名>
		<姓名 说明="表字">乐天</姓名>
		<姓名 说明="号">醉吟先生</姓名>
		<姓名 说明="号">香山居士</姓名>
		<生卒 生="772" 卒="847"/>
		<介绍>
			<段落>其先<专名>太原</专名>人，徙<专名>下邽</专名>。<专名>贞元</专名>十四年（798），始以进士就试礼部，授秘书省校书郎，历任<专名>周至</专名>县尉，集贤校理。<专名>元和</专名>二年（807），入翰林为学士，迁左拾遗。执政恶其言事，贬<专名>江州</专名>司马。十三年冬，量移<专名>忠州</专名>刺史。十四年冬，召还<专名>京师</专名>，拜司门员外郎，转主客郎中，知制诰。出任<专名>杭州</专名>刺史。秩满，除太子左庶子，分司<专名>东都</专名>。复出为<专名>苏州</专名>刺史。<专名>太和</专名>二年（828），转刑部侍郎。三年，称病东归，求为分司官，寻除太子宾客。五年，除<专名>河南</专名>尹。<专名>开成</专名>元年（836），除<专名>同州</专名>刺史，辞疾不拜。寻授太子少傅。晚居<专名>洛阳</专名>履道里，疏沼种树，构石楼香山，自号<专名>醉吟先生</专名>，又称<专名>香山居士</专名>。<专名>大中</专名>元年（847）卒，时年七十六。（参考《旧唐书》列传卷一百一十六及《新唐书》列传卷四十四）</段落>
			<段落><专名>居易</专名>最工诗，其与<专名>元九</专名>书云：“<引用>感人者，莫先乎情，莫始乎言，莫切乎声，莫深乎义。诗者，根情、苗言、华声、实义。上至圣贤，下至愚騃，微及豚鱼，幽及鬼神，群分而气同，形异而情一，未有声入而不应，情交而不感者。圣人知其然，因其言经之以六义，缘其声纬之以五音。音有韵，义有类。韵协则言顺，言顺则声易入；类举则情见，情见则感易交。</引用>”又云：“<引用>文章合为时而著，歌诗合为事而作。</引用>”其文艺理论，颇合于现实主义精神，所作诗歌，亦力求与群众接近，因有“老妪能解”之传说，（僧<专名>惠洪</专名>《冷斋夜话》卷一：“<专名>白乐天</专名>每作诗，令一老妪解之，问曰：‘解否？’妪曰‘解’，则录之，‘不解’则易之。”）而为人民所喜爱。<专名>居易</专名>自言：“<引用>自<专名>长安</专名>抵<专名>江西</专名>，三四千里，凡乡校、佛寺、逆旅、行舟之中，往往有题仆诗者；士庶、僧徒、孀妇、处女之口，每有咏仆诗者。</引用>”其流传之广如是！惟其接近民众，故对新兴歌曲，亦最易接受而乐为加工。倚声填词之风，至<专名>中唐</专名>而渐盛，其为<链接 xhref="#刘禹锡">刘</链接>、<专名>白</专名>诸人所倡导，可推知也。</段落>
		</介绍>
	</作家>
	<作家>
		<姓名>温庭筠</姓名>
		<姓名 说明="别名">温岐</姓名>
		<姓名 说明="表字">飞卿</姓名>
		<介绍>
			<段落><专名>太原</专名>人。本名<专名>岐</专名>，字<专名>飞卿</专名>。<专名>大中</专名>初（约850），应进士。苦心砚席，尤长于诗赋。初至<专名>京师</专名>，人士翕然推重。然士行尘杂，不修边幅，能逐弦吹之音，为侧艳之词。屡年不第。<专名>徐商</专名>镇<专名>襄阳</专名>，署为巡官。<专名>商</专名>知政事，用为国子助教。<专名>商</专名>罢官，贬<专名>方城</专名>尉，再迁<专名>隋县</专名>尉，卒。（参考《旧唐书》列传卷一百四十下及《历代诗人考略》卷二）</段落>
			<段落><专名>庭筠</专名>才思艳丽，每入试，押官韵作赋，凡八叉手而八韵成，时号<着重>温八叉</着重>。（《全唐诗话》）</段落>
			<段落>诗与<专名>李商隐</专名>齐名，世称“<专名>温李</专名>”。更出其馀力，依新兴曲调作歌词，遂<着重>开<专名>五代</专名>、<专名>宋</专名>词之盛</着重>，与<链接 xhref="#">韦庄</链接>并称“<专名>温韦</专名>”。<专名>温</专名>丽密而<专名>韦</专名>清疏，各擅胜场。</段落>
			<段落><专名>温</专名>词《金荃集》，今已不传。诸家选本，以《花间集》收六十六首为最多，《全唐诗》附词收五十九首，《金奁集》收六十二首。<专名>江山</专名><专名>刘毓盘</专名>辑《金荃词》一卷（<专名>北京大学</专名>排印本《唐五代宋辽金元名家词集六十种》），共得七十六首。</段落>
		</介绍>
		<集评>
			<出处>《花草蒙拾》</出处>
			<人物>王士禛</人物>
			<段落><专名>弇州</专名>谓<链接 xhref="@苏轼">苏</链接>、<链接 xhref="@黄庭坚">黄</链接>、<链接 xhref="@辛弃疾">稼轩</链接>为词之变体，是也；谓<专名>温</专名>、<链接 xhref="@韦庄">韦</链接>为词之变体，非也。夫<专名>温</专名>、<专名>韦</专名>视<专名>晏</专名>、<专名>李</专名>、<专名>秦</专名>、<专名>周</专名>，譬赋有《高唐》、《神女》而后有《长门》、《洛神》，诗有古诗、录别而后有<专名>建安</专名>、<专名>黄初</专名>、<专名>三唐</专名>也；谓之正始则可，谓之变体则不可。又“<引用>蝉鬓美人愁绝</引用>”，果是妙语。<专名>飞卿</专名>《更漏子》、《河渎神》，凡两见之。<专名>李空同</专名>所谓“自家物终久还来”耶？<专名>温</专名>、<链接 xhref="#李白">李</链接>齐名，然<专名>温</专名>实不及<专名>李</专名>；<专名>李</专名>不作词而<专名>温</专名>为<专名>花间</专名>鼻祖，岂亦同能不如独胜之意耶？</段落>
		</集评>
		<集评>
			<出处>《龙壁山房文集·忏庵词序》</出处>
			<人物>王拯</人物>
			<段落><专名>唐</专名>之中叶，<专名>李白</专名>沿袭乐府遗音，为《<链接 xhref="$lb-pusaman">菩萨蛮</链接>》、《<链接 xhref="$lb-yiqine">忆秦娥</链接>》之阕，<专名>王建</专名>、<链接 xhref="#和凝"><专名>韩偓</专名>
				</链接>、<专名>温庭筠</专名>诸人复推衍之，而词之体以立。其文窈深幽约，善达贤人君子恺恻怨悱不能自言之情，论者以<专名>庭筠</专名>为独至。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落>词有高下之别，有轻重之别。<专名>飞卿</专名>下语镇纸，<专名>端己</专名>揭响入云，可谓极两者之能事。</段落>
			<段落><链接 xhref="#张惠言">皋文</链接>曰“<专名>飞卿</专名>之词，深美闳约。”信然。<专名>飞卿</专名>酝酿最深，故其言不怒不慑，备刚柔之气。针缕之密，<专名>南宋</专名>人始露痕迹，<专名>花间</专名>极有浑厚气象。如<专名>飞卿</专名>则神理超越，不复可以迹象求矣。然细绎之，正字字有脉络。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>温飞卿</专名>词，精妙绝人；然类不出乎绮怨。</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><链接 xhref="#张惠言">张皋文</链接>谓：“<专名>飞卿</专名>之词，深美闳约。”余谓此四字唯<链接 xhref="@冯延巳">冯正中</链接>足以当之。<专名>刘融斋</专名>谓：“<专名>飞卿</专名>精艳绝人。”差近之耳。“<链接 xhref="$wty-glz-liusichang">画屏金鹧鸪</链接>”，<专名>飞卿</专名>语也，其词品似之。<专名>温飞卿</专名>之词，句秀也。</段落>
		</集评>
	</作家>
	<作家>
		<姓名>皇甫松</姓名>
		<姓名 说明="别名">皇甫嵩</姓名>
		<姓名 说明="表字">子奇</姓名>
		<介绍>
			<段落><专名>睦州</专名>人。工部侍郎<专名>湜</专名>之子。（《历代诗馀》卷一百一）</段落>
			<段落>《花间集》称为“<专名>皇甫先辈</专名>”，录其诗十二首。</段落>
		</介绍>
	</作家>
	<作家>
		<姓名>韦庄</姓名>
		<姓名 说明="表字">端己</姓名>
		<姓名 说明="谥号">文靖</姓名>
		<生卒 生="836" 卒="910"/>
		<介绍>
			<段落><专名>京兆</专名><专名>杜陵</专名>人。<专名>僖宗</专名><专名>广明</专名>元年（880），应举入<专名>长安</专名>。时值<专名>黄巢</专名>兵至，<专名>庄</专名>陷重围，又为病困。<专名>中和</专名>三年（883）三月，在<专名>洛阳</专名>，著《秦妇吟》一篇，内一联云：“<引用>内库烧为锦绣灰，天街踏尽公卿骨。</引用>”尔后公卿亦多垂讶，<专名>庄</专名>乃讳之。时人号“<着重>秦妇吟秀才</着重>”。（《北梦琐言》卷六）</段落>
			<段落>旋复南游，携家至<专名>越</专名>，弟妹散居各郡。（参考《唐才子传》）</段落>
			<段落>时年已过五十矣。其游踪所至，自<专名>金陵</专名>、<专名>苏州</专名>、<专名>扬州</专名>、<专名>浙西</专名>、<专名>湖北</专名>、<专名>湖南</专名>、<专名>江西</专名>、<专名>安徽</专名>，皆有题咏。（参考《浣花集》）</段落>
			<段落>至<专名>昭宗</专名><专名>景福</专名>二年（893），始还<专名>京师</专名>。次年（<专名>乾宁</专名>元年，公元894），第进士，授职为校书郎。<专名>乾宁</专名>四年，<专名>两川</专名>宣谕和协使<专名>李询</专名>辟为判官，奉使入<专名>蜀</专名>见<专名>王建</专名>，不久返京。<专名>昭宗</专名><专名>天复</专名>元年（901），再入<专名>蜀</专名>，<专名>王建</专名>辟为掌书记。<专名>庄</专名>时年六十六岁。寻以起居舍人召，<专名>建</专名>表留之。二年，于<专名>浣花溪</专名>寻得<专名>杜工部</专名>草堂遗址。虽芜没已久，而砥柱尤存。因命弟<专名>霭</专名>，芟夷结茅为一室，遂定居焉。三年，<专名>霭</专名>为编次历年所作诗，题曰《<着重>浣花集</着重>》。（参考<专名>韦霭</专名>《浣花集序》）</段落>
			<段落><专名>昭宣帝</专名><专名>天祐</专名>四年（907），<专名>唐</专名>亡，<专名>王建</专名>称帝。一切开国制度，多出<专名>庄</专名>手。拜左散骑常侍，判中书门下事。屡官至吏部侍郎，兼平章事。<专名>蜀高祖</专名><专名>武成</专名>三年（910）八月，卒于<专名>成都</专名><专名>花林坊</专名>，谥<专名>文靖</专名>。（参考<专名>夏承焘</专名>著《韦端己年谱》）</段落>
			<段落><专名>韦</专名>词收入《花间集》者四十七首，收入《金奁集》者四十八首，收入《全唐诗》附词者五十二首。<专名>刘毓盘</专名>辑为《浣花词》一卷，共得五十五首，刊入《唐五代宋辽金元词六十种》中。</段落>
		</介绍>
		<集评>
			<出处>《词源》卷下</出处>
			<人物>张炎</人物>
			<段落>词之难于令曲，如诗之难于绝句，不过十数句，一句一字闲不得。末句最当留意，有有馀不尽之意始佳。当以<专名>唐</专名>《花间集》中<链接 xhref="@">韦庄</链接>、<链接 xhref="@温庭筠">温飞卿</链接>为则。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>端己</专名>词清艳绝伦。初日芙蓉春月柳，使人想见风度。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>韦端己</专名>、<链接 xhref="@冯延巳"><专名>冯正中</专名>
				</链接>诸家词，留连光景，惆怅自怜，盖亦易飘飏于风雨者。若第论其吐属之美，又何加焉！</段落>
		</集评>
		<集评>
			<出处>《餐樱庑词话》</出处>
			<人物>况周颐</人物>
			<段落><专名>韦端己</专名>《<链接 xhref="$wz-huanxisha">浣溪沙</链接>》云：“<引用>咫尺画堂深似海，忆来唯把旧书看。</引用>”《谒金门》云：“<引用>新睡觉来无力，不忍把君书迹。</引用>”一意化两，并皆佳妙。</段落>
		</集评>
		<集评>
			<出处>《历代词人考略》卷五</出处>
			<段落><专名>韦文靖</专名>词，与<链接 xhref="#温庭筠">温方城</链接>齐名，熏香掬艳，眩目醉心，尤能运密入疏，寓浓于淡，<专名>花间</专名>群贤，殆鲜其匹。</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落>“弦上黄莺语”，<专名>端己</专名>语也；其词品亦似之。</段落>
			<段落><专名>韦端己</专名>之词，骨秀也。</段落>
		</集评>
	</作家>
	<作家>
		<姓名>薛昭蕴</姓名>
		<姓名 说明="别名">薛昭纬</姓名>
		<介绍>
			<段落><专名>薛昭蕴</专名>（《北梦琐言》卷十一作<专名>昭纬</专名>），<专名>唐</专名>末官侍郎。<链接 xhref="#">孙光宪</链接>云：<专名>薛澄州昭纬</专名>，即<专名>保逊</专名>之子也。恃才傲物，亦有父风。每入朝省，弄笏而行，旁若无人。好唱《浣溪沙》词。知举后，有一门生辞归乡里，临歧，献规曰：“侍郎重德，某乃受恩。尔后请不弄笏与唱《浣溪沙》，即某幸也。”时人谓之至言。（《北梦琐言》卷四）</段落>
			<段落>《花间集》录<专名>薛</专名>词十九首，《全唐诗》同。</段落>
		</介绍>
	</作家>
	<作家>
		<姓名>韩偓</姓名>
		<姓名 说明="表字">致尧</姓名>
		<姓名 说明="号">玉樵山人</姓名>
		<生卒 生="844" 卒="923"/>
		<介绍>
			<段落><专名>琴</专名>补：<专名>京兆</专名><专名>万年</专名>人。其姨父即<专名>李商隐</专名>也。参见<链接 xhref="@">和凝</链接>。</段落>
		</介绍>
	</作家>
	<作家>
		<姓名>牛峤</姓名>
		<姓名 说明="表字">松卿</姓名>
		<姓名 说明="表字">延峰</姓名>
		<介绍>
			<段落><专名>陇西</专名>人，<专名>唐</专名>相<专名>僧孺</专名>之后，<专名>乾符</专名>五年（878），登进士第，历官拾遗、补阙、校书郎。<专名>王建</专名>镇<专名>西川</专名>，辟为判官。及开国，拜给事中。（《十国春秋》卷四十四<专名>前蜀</专名>十）</段落>
			<段落>《花间集》载<专名>峤</专名>词三十二首，《全唐诗》附词载二十七首。</段落>
		</介绍>
		<集评>
			<出处>《餐樱庑词话》</出处>
			<人物>况周颐</人物>
			<段落>昔人情语艳语，大都靡曼为工。<链接 xhref="@牛峤">牛松卿</链接>《西溪子》云：“<引用>画堂前，人不语，弦解语。弹到《昭君怨》处，翠蛾愁，不抬头。</引用>”《望江怨》云：“<引用>惜别花时手频执，罗帏愁独入。马嘶残雨春芜湿。倚门立，寄语薄情郎：粉香和泪泣。</引用>”繁弦促柱间有劲气暗转，愈转愈深。此等佳处，<专名>南宋</专名>名作中间一见之。<专名>北宋</专名>人虽绵博如<链接 xhref="@柳永">柳屯田</链接>，顾未克办。</段落>
		</集评>
	</作家>
	<作家>
		<姓名>毛文锡</姓名>
		<姓名 说明="表字">平珪</姓名>
		<介绍>
			<段落><专名>高阳</专名>人。<专名>唐</专名>太仆卿<专名>龟范</专名>子。年十四，登进士第。已而来<专名>成都</专名>，从<专名>高祖</专名>（<专名>王建</专名>），官翰林学士承旨，进文思殿大学士，拜司徒。及国亡，随<专名>后主</专名>（<专名>衍</专名>）降<专名>唐</专名>，未几复事<专名>孟</专名>氏，与<链接 xhref="#">欧阳炯</链接>等五人以小词为<专名>蜀后主</专名>所赏。所撰《巫山一段云》词，当世传咏之。（《十国春秋》卷四十一<专名>前蜀</专名>七）</段落>
			<段落>《花间集》录其词三十一首，《全唐诗》同。</段落>
		</介绍>
	</作家>
	<作家>
		<姓名>牛希济</姓名>
		<介绍>
			<段落><专名>后主</专名>时，累官翰林学士，御史中丞。<专名>蜀</专名>亡，入<专名>洛</专名>，拜<专名>雍州</专名>节度副史。（《十国春秋》卷四十四<专名>前蜀</专名>十）</段落>
			<段落>《花间集》录<专名>希济</专名>词十一首，《全唐诗》录十二首。</段落>
		</介绍>
	</作家>
	<作家>
		<姓名>欧阳炯</姓名>
		<姓名 说明="别名">欧阳迥</姓名>
		<介绍>
			<段落><专名>欧阳炯</专名>（《宋史》作<专名>迥</专名>），<专名>益州</专名><专名>华阳</专名>人。少事<专名>王衍</专名>，为中书舍人。<专名>后唐</专名><专名>同光</专名>中，<专名>蜀</专名>平，随<专名>衍</专名>至<专名>洛阳</专名>。<专名>孟知祥</专名>镇<专名>成都</专名>，<专名>炯</专名>复入<专名>蜀</专名>。<专名>知祥</专名>僭号，累迁门下侍郎，兼户部尚书平章事。后从<专名>孟昶</专名>归<专名>宋</专名>，为散骑常侍。以<专名>开宝</专名>四年（971）卒，年七十六。<专名>炯</专名>性坦率，无检操，善长笛。（参考《宋史》卷四百七十九）</段落>
			<段落>曾为<专名>赵崇祚</专名>叙《花间集》。每言：“<引用>愁苦之音易好，欢愉之语难工。</引用>”其词大抵<着重>婉约轻和</着重>，不欲强作愁思者也。（《历代诗馀》卷一百十三引《蓉城集》）</段落>
			<段落>《花间集》收<专名>炯</专名>词十七首，《尊前集》收三十一首，《全唐诗》收四十八首。</段落>
		</介绍>
		<集评>
			<出处>《历代词人考略》卷六</出处>
			<人物>况周颐</人物>
			<段落><链接 xhref="@">欧阳炯</链接>词，艳而质，质而愈艳，行间句里，却有清气往来。大概词家如<专名>炯</专名>，求之<专名>晚唐</专名><专名>五代</专名>，亦不多觏。其《定风波》云：“<引用>暖日闲窗映碧纱，小池春水浸晴霞。数树海棠红欲尽，争忍，玉闺深掩过年华？　　独凭绣床方寸乱，肠断，泪珠穿破脸边花。邻舍女郎相借问，音信，教人羞道未还家。</引用>”此等词如淡妆<专名>西子</专名>，肌骨倾城。</段落>
		</集评>
	</作家>
	<作家>
		<姓名>顾夐</姓名>
		<介绍>
			<段落><专名>前蜀</专名><专名>通正</专名>时，以小臣给事内庭，会秃鹙鸟翔<专名>摩诃池</专名>上，<专名>夐</专名>作词刺之，祸几不测。久之，擢御史。已而复事<专名>高祖</专名>（<专名>孟知祥</专名>），累官至太尉。<专名>夐</专名>善小词，有《醉公子》曲，为一时艳称。（《十国春秋》卷五十六<专名>后蜀</专名>九）</段落>
			<段落>《花间集》收<专名>夐</专名>词五十五首，《全唐诗》同。</段落>
		</介绍>
		<集评>
			<出处>《餐樱庑词话》</出处>
			<人物>况周颐</人物>
			<段落><链接 xhref="@">顾夐</链接>艳词，多质朴语，妙在分际恰合。<链接 xhref="@">孙光宪</链接>便涉俗。</段落>
			<段落><专名>顾</专名>太尉，<专名>五代</专名>艳词上驷也。工致丽密，时复清疏。以艳之神与骨为清，其艳乃益入神入骨。其体格如<专名>宋</专名>院画工笔折枝小帧，非<专名>元</专名>人设色所及。</段落>
		</集评>
	</作家>
	<作家>
		<姓名>鹿虔扆</姓名>
		<介绍>
			<段落><专名>孟蜀</专名>时登进士第，累官为学士。<专名>广政</专名>间（约938-950），出为<专名>永泰</专名>军节度使，进检校太尉，加太保。（《历代词人考略》卷五）</段落>
			<段落><专名>虔扆</专名>与<链接 xhref="#">欧阳炯</链接>、<专名>韩琮</专名>、<链接 xhref="#">阎选</链接>、<链接 xhref="#">毛文锡</链接>等俱以工小词供奉<专名>后主</专名>，时人忌之者，号曰<着重>五鬼</着重>。<专名>虔扆</专名>《思越人》词有“<引用>双带绣窠盘锦荐，泪侵花暗香消</引用>”之句，词家推为绝唱。（《十国春秋》卷五十六<专名>后蜀</专名>九）</段落>
			<段落>国亡，不仕。<着重>词多感慨之音</着重>。（《乐府纪闻》）</段落>
			<段落>《花间集》收<专名>虔扆</专名>词六首，《全唐诗》同。</段落>
		</介绍>
		<集评>
			<出处>《历代诗馀》卷一百十三引</出处>
			<人物>倪瓒</人物>
			<段落><专名>鹿</专名>公高节，偶尔寄情倚声，而曲折尽变，有无限感慨淋漓处。</段落>
		</集评>
	</作家>
	<作家>
		<姓名>阎选</姓名>
		<介绍>
			<段落>故布衣也，酷善小词，有《临江仙》词云：“<引用>画帘深殿，香雾冷风残。</引用>”又云：“<引用>猿啼明月照空滩。</引用>”时人目为<着重><专名>阎处士</专名>
				</着重>。（《十国春秋》卷五十六<专名>后蜀</专名>九）</段落>
			<段落>其词录入《花间集》者八首，《全唐诗》录十首。</段落>
		</介绍>
	</作家>
	<作家>
		<姓名>尹鹗</姓名>
		<介绍>
			<段落><专名>成都</专名>人也。工诗词，与<注释>宾贡<段落><专名>唐</专名>时外国留学生之科举考试，名宾贡科</段落>
				</注释><链接 xhref="#">李珣</链接>友善。<专名>珣</专名>本<专名>波斯</专名>之种。<专名>鹗</专名>性滑稽，常作诗嘲之，<专名>珣</专名>名为顿损。（《十国春秋》卷四十四<专名>前蜀</专名>十）</段落>
			<段落><专名>鹗</专名>事<专名>王衍</专名>，为翰林校书，累官参卿。（《历代诗馀》卷一百一）</段落>
			<段落>《花间集》录<专名>鹗</专名>词六首，《全唐诗》录十六首。</段落>
		</介绍>
	</作家>
	<作家>
		<姓名>李珣</姓名>
		<姓名 说明="表字">德润</姓名>
		<介绍>
			<段落>先世本<专名>波斯</专名>人，家于<专名>梓州</专名>。（《历代诗馀》卷一百一）</段落>
			<段落><专名>珣</专名>有诗名，以秀才豫<注释>宾贡<段落><专名>唐</专名>时外国留学生之科举考试，名宾贡科</段落>
				</注释>，事<专名>蜀</专名>主<专名>衍</专名>。国亡，不仕。有《<着重>琼瑶集</着重>》，<着重>多感慨之音</着重>。其妹（<专名>李舜弦</专名>）为<专名>衍</专名>昭仪，亦能词，有“鸳鸯瓦上忽然声”句，误入《花蕊宫词》中。（《历代诗馀》卷一百十三引《茅亭客话》）</段落>
			<段落>《花间集》录<专名>珣</专名>词三十七首，《全唐诗》录五十四首。</段落>
		</介绍>
		<集评>
			<出处>《蕙风词话》卷二</出处>
			<人物>况周颐</人物>
			<段落><链接 xhref="#李珣">李德润</链接>《临江仙》云：“<引用>强整娇姿临宝镜，小池一朵芙蓉。</引用>”是人是花，一而二，二而一。句中无曲折，却极形容之妙。昔人名作，此等佳处，读者每易忽之。</段落>
		</集评>
		<集评>
			<出处>《历代词人考略》卷五</出处>
			<段落><专名>李</专名>秀才词，清疏之笔，下开<专名>北宋</专名>人体格。<专名>五代</专名>人词，大都奇艳如古蕃绵；惟<专名>李德润</专名>词，有以清胜者。如《酒泉子》云：“<引用>秋雨连绵，声散败荷丛里。那堪深夜枕前听，酒初醒。</引用>”前调云：“<引用>秋月婵娟，皎洁碧纱窗外。照花穿竹冷沉沉，印池心。</引用>”《浣溪沙》云：“<引用>翠叠画屏山隐隐，冷铺文簟水潾潾，断魂何处一蝉新。</引用>”所云下开<专名>北宋</专名>体格者也。有以质胜者，《西溪子》云：“<引用>归去想娇娆，暗魂消。</引用>”《中兴乐》云：“<引用>忍孤前约，教人花貌，虚老风光。</引用>”<专名>宋</专名>人唯<链接 xhref="@吴文英">吴梦窗</链接>能为此等质句，愈质愈厚，盖<专名>五代</专名>词已开其先矣。</段落>
		</集评>
	</作家>
	<作家>
		<姓名>和凝</姓名>
		<姓名 说明="表字">成绩</姓名>
		<生卒 生="898" 卒="955"/>
		<介绍>
			<段落><专名>汶阳</专名><专名>须昌</专名>人。年十七，举明经，十九登进士第。历事<专名>梁</专名>、<专名>唐</专名>、<专名>晋</专名>、<专名>汉</专名>、<专名>周</专名>五代，累官中书侍郎、平章事、太子太傅。<专名>周</专名><专名>显德</专名>二年（955）卒，年五十八。<专名>凝</专名>性好修整，自释褐至登台辅，车服仆从，必加华楚，进退容止伟如也。平生为文章，<着重>长于短歌艳曲</着重>，有艳词一编，名《<着重>香奁集</着重>》。<专名>凝</专名>后贵，乃嫁其名为<专名>韩偓</专名>。今世传<专名>韩偓</专名>《香奁集》，乃<专名>凝</专名>所为也。（参考《旧五代史》卷一百二十七）</段落>
			<段落><专名>凝</专名>少年时，好为曲子词，布于<专名>汴</专名><专名>洛</专名>。洎入相，专托人收拾焚毁不暇。<专名>契丹</专名>入夷门，号为<着重><专名>曲子相公</专名>
				</着重>。（《北梦琐言》卷六）</段落>
			<段落>《花间集》录<专名>凝</专名>词二十首，《全唐诗》录二十四首。<专名>刘毓盘</专名>辑得二十九首为《<着重>红叶稿</着重>》一卷（<专名>北京大学</专名>排印本）。跋尾云：“<引用>余髫龀时，侍先大夫谒<专名>秀水</专名><专名>杜</专名>方伯<专名>筱鲂</专名>（<专名>文澜</专名>）丈<专名>苏州</专名>寓庐。丈所藏有<专名>宋</专名>大字本<专名>和凝</专名>《红叶稿》一卷，凡百馀首。末附<专名>宋</专名>人跋曰：‘<专名>鲁公</专名>相<专名>晋高</专名>，悔其少作，悉索而燬之，其存者曰《红叶稿》，故曰<专名>唐</专名>人也。’其后人不可问，《红叶稿》更无知之者。</引用>”此“曲子相公”之艳词，湮没者殆不复重见矣。</段落>
			<段落>琴注：<专名>韩偓</专名>本<专名>唐</专名>时人也，字<注释><专名>致光</专名>
					<段落>一作<专名>致尧</专名>
					</段落>
				</注释>，<专名>京兆</专名><专名>万年</专名>人。嫁名<专名>韩偓</专名>之说，今所传之<专名>薛居正</专名>《旧五代史》未载。<专名>乾隆</专名>时<专名>多罗质</专名>郡王<专名>永瑢</专名>等重新编次，引《宋朝类苑》曰<引用><专名>和鲁公凝</专名>有艳词一编名《香奁集》，<专名>凝</专名>后贵，乃嫁其名为<专名>韩偓</专名>，今世传<专名>韩偓</专名>《香奁集》，乃<专名>凝</专名>所为也。<专名>凝</专名>生平著述，分为《演纶》、《游艺》、《孝悌》、《疑狱》、《香奁》、《籝金》六集，自为《游艺集序》云：“予有《香奁》、《籝金》二集，不行于世。”<专名>凝</专名>在政府避议论，讳其名，又欲后人知，故于《游艺集序》实之，此<专名>凝</专名>之意也。</引用>
			</段落>
		</介绍>
	</作家>
	<作家>
		<姓名>孙光宪</姓名>
		<姓名 说明="表字">孟文</姓名>
		<姓名 说明="号">葆光子</姓名>
		<介绍>
			<段落><专名>贵平</专名>人。家世业农，至<专名>光宪</专名>，独读书好学。<专名>唐</专名>时为<专名>陵州</专名>判官，有声。<专名>天成</专名>初（约926），避地<专名>江陵</专名>。<专名>武信王</专名>（<专名>高季兴</专名>）奄有<专名>荆</专名>土，招致四方之士，用<专名>梁震</专名>荐，入掌书记。<专名>光宪</专名>事<专名>南平</专名>三世，皆处幕中，累官<专名>荆南</专名>节度副使、检校秘书少监。后教<专名>高继冲</专名>悉献三州之地，<专名>宋太祖</专名>嘉其有功，授<专名>光宪</专名><专名>黄州</专名>刺史。<专名>乾德</专名>末年卒。性嗜经籍，聚书凡数千卷。或手自钞写，孜孜校雠，老而不废。自号<专名>葆光子</专名>。所著有《<着重>北梦琐言</着重>》。（《十国春秋》卷一百二<专名>荆南</专名>三）</段落>
			<段落><专名>孙</专名>词见《花间集》者六十首，见《尊前集》者二十三首，见《全唐诗》者八十首。<专名>刘毓盘</专名>于其内戚<专名>费文恪</专名>公家，见所藏<专名>宋</专名><专名>元</专名>残本，有《荆台佣稿》一册，因录副，刊入所辑《唐五代宋辽金元名家词集六十种》中，共存词八十四首。</段落>
		</介绍>
	</作家>
	<作家>
		<姓名>张泌</姓名>
		<姓名 说明="别名">张佖</姓名>
		<介绍>
			<段落><专名>常州</专名>人。<链接 xhref="#李煜">后主</链接>朝，仕为考功员外郎，改内史舍人。随<专名>后主</专名>入<专名>宋</专名>，以故臣在史馆。后官<专名>河南</专名>，每寒食，必亲拜<专名>后主</专名>墓，哭之甚哀。<专名>李</专名>氏子孙陵替，常分俸瞻给焉。（《十国春秋》卷三十<专名>南唐</专名>十六）</段落>
			<段落>《花间集》收<专名>张</专名>词二十七首，《全唐诗》同。</段落>
		</介绍>
	</作家>
	<作家>
		<姓名>冯延巳</姓名>
		<姓名 说明="表字">正中</姓名>
		<说明>
			<段落><专名>琴</专名>按：<专名>冯延巳</专名>，原书作“冯延己”，电子版根据其他各通行<专名>唐</专名><专名>宋</专名>词选本改作“冯延巳”。</段落>
		</说明>
		<介绍>
			<段落><专名>夏承焘</专名>《冯正中年谱》引<专名>焦竑</专名>《笔乘》，释氏六时：“可中时，巳也。正中时，午也。”因谓<专名>延己</专名>之己，当读为辰巳之巳。</段落>
			<段落><专名>广陵</专名>人。有辞学，多伎艺。<专名>烈祖</专名><专名>李升</专名>以为秘书郎，使与<专名><链接 xhref="#李璟">元宗</链接>
				</专名>（<专名>李璟</专名>）游处。累迁驾部郎中，元帅府掌书记。<专名>保大</专名>四年（946），自中书侍郎拜平章事，出镇<专名>抚州</专名>。及再入相，<专名>元宗</专名>悉以庶政委之。罢为宫傅。卒，年五十七。著乐章百馀阕。其《鹤冲天》词云：“<引用>晓月坠，宿云披，银烛锦屏帏。<专名>建章</专名>钟动玉绳低，宫漏出花迟。</引用>”又《归国谣》词云：“<引用>江水碧，江上何人吹玉笛？扁舟远送<专名>潇</专名><专名>湘</专名>客，芦花千里霜月白。伤行色，明朝便是关山隔。</引用>”见称于世。（参考<专名>马令</专名>《南唐书》卷二十一）</段落>
			<段落><专名>陈世修</专名>序其《<着重>阳春集</着重>》云：“<引用>公以<专名>金陵</专名>盛时，内外无事，朋僚亲旧，或当燕集，多运藻思为乐府新词，俾歌者倚丝竹而歌之，所以娱宾而遣兴也。日月寖久，录而成编。观其思深辞丽，均律调新，真清奇飘逸之才也。</引用>”又云：“<引用>公薨之后，<专名><链接 xhref="#李煜">吴王</链接>
					</专名>（<专名>李煜</专名>）纳土，旧帙散失，十无一二。今采获所存，勒成一帙，藏之于家云。</引用>”<专名>世修</专名>于<专名>延巳</专名>为外孙，<专名>嘉祐</专名>戊戌（1058），辑成此集。<专名>清</专名>末<专名>王鹏运</专名>始从<专名>彭文勤</专名>（<专名>元端</专名>）传钞<专名>汲古阁</专名>未刻词录出，刊入<专名>四印斋</专名>所刻词中。其中亦有别见<专名>五代</专名>、<专名>北宋</专名>其他词家集中者，尤以《鹊踏枝》“<引用>谁道闲情</引用>”、“<引用>几日行云</引用>”、“<引用>庭院深深</引用>”、“<引用>六曲阑干</引用>”诸阕，为最杰出之作，而世传出<链接 xhref="#">欧阳修</链接>手。<专名>陈振孙</专名>云：“<引用>《阳春录》一卷，<专名>南唐</专名><专名>冯延巳</专名>撰，<专名>高邮</专名><专名>崔公度伯易</专名>题其后，称其家所藏最为详确，而<着重>《尊前》、《花间》诸集，往往谬其姓氏</着重>，近传<专名>欧阳永叔</专名>词，亦多有之，皆失其真也。</引用>”（《直斋书录解题》卷二十一）</段落>
			<段落>据此，则<专名>冯</专名>集混入他家之作，由来久矣。<专名>延巳</专名>在<专名>五代</专名>为一大作家，<着重>与<链接 xhref="#温庭筠">温</链接>、<链接 xhref="#韦庄">韦</链接>分鼎三足</着重>，影响<专名>北宋</专名>诸家者尤巨。<专名>南唐</专名>歌词种子，向<专名>江</专名>西发展，辙迹可寻，<专名>冯</专名>氏实其<着重>中心人物</着重>，治词史者所不容忽也。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><专名>冯延巳</专名>词，<专名>晏同叔</专名>得其俊，<专名>欧阳永叔</专名>得其深。</段落>
		</集评>
		<集评>
			<出处><专名>四印斋</专名>刻《阳春集序》</出处>
			<人物>冯煦</人物>
			<段落>词虽导源<专名>李唐</专名>，然<链接 xhref="@李白">太白</链接>、<链接 xhref="@白居易">乐天</链接>兴到之作，非其专诣。逮于季叶，兹事始畅。<专名>温</专名>、<专名>韦</专名>崛兴，专精令体。<专名>南唐</专名>起于<专名>江左</专名>，祖尚声律，二主倡于上，翁（<专名>延巳</专名>）和于下，遂为词家渊薮。翁俯仰身世，所怀万端，缪悠其辞，若显若晦，揆以六义，比兴为多。若《三台令》、《归国谣》、《蝶恋花》诸作，其旨隐，其词微，类劳人、思妇、羁臣、屏子郁伊怆怳之所为，翁何致而然耶？<专名>周</专名>师南侵，国势岌岌。<专名>中主</专名>既昧本图，汶暗不自强，强邻又鹰瞵而鹗睨之，而务高拱，溺浮采，芒乎芴乎，不知其将及也。翁负其才略，不能有所匡救，危苦烦乱之中，郁不自达者，一于词发之。其忧生念乱，意内而言外，迹之<专名>唐</专名>、<专名>五季</专名>之交，<专名>韩致尧</专名>之于诗，翁之于词，其义一也。世亶以靡曼目之，诬已。</段落>
		</集评>
		<集评>
			<出处><专名>四印斋</专名>刻《阳春集序·唐五代词选叙》</出处>
			<人物>成肇麐</人物>
			<段落>吾家<专名>正中</专名>翁，鼓吹<专名>南唐</专名>，上翼二主，下启<专名>欧</专名>、<专名>晏</专名>，实正变之枢纽，短长之流别。</段落>
		</集评>
		<集评>
			<出处>《历代词人考略》卷四</出处>
			<人物>况周颐</人物>
			<段落>《阳春》一集，为<链接 xhref="@王安石">临川</链接>、<链接 xhref="@晏殊">珠玉</链接>所宗，愈瑰丽，愈醇朴。南渡名家，沾丐膏馥，辄臻上乘。<专名>冯</专名>词如古蕃锦，如<专名>周</专名>、<专名>秦</专名>宝鼎彝，琳琅满目，美不胜收。词之境诣至此，不易学，并不易知，未容漫加选择，与<链接 xhref="@李煜">后主</链接>词实异曲同工也。</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><链接 xhref="@冯延巳"><专名>冯正中</专名>词</链接>，虽不失<专名>五代</专名>风格，而堂庑特大，开<专名>北宋</专名>一代风气。<专名>正中</专名>词除《鹊踏枝》、《菩萨蛮》十数阕最煊赫外，如《醉花间》之“<引用>高树鹊衔巢，斜月明寒草</引用>”，余谓<链接 xhref="#韦应物"><专名>韦苏州</专名>
				</链接>之“流萤度高阁”、<注释><专名>孟襄阳</专名>
					<段落><专名>孟浩然</专名>
					</段落>
				</注释>之“疏雨滴梧桐”不能过也。<专名>正中</专名>词品，若欲于其词中求之，则“<引用>和泪试严妆</引用>”殆近之欤？</段落>
		</集评>
	</作家>
	<作家>
		<姓名>李璟</姓名>
		<姓名 说明="表字">伯玉</姓名>
		<姓名 说明="别名">李景通</姓名>
		<介绍>
			<段落>初名<专名>景通</专名>，<专名>烈祖</专名>元子也。美容止，器宇高迈，性宽仁，有文学。甫十岁，吟新竹诗云：“<引用>栖凤枝梢尤软弱，化龙形状已依稀。</引用>”人皆奇之。<专名>烈祖</专名>受禅，封<专名>吴王</专名>。累迁太尉、中书令、诸道元帅、录尚书事，改封<专名>齐王</专名>。嗣位，改元<专名>保大</专名>。在位十九年，以<专名>宋</专名><专名>建隆</专名>二年（961）六月，殂于<专名>南都</专名>（<专名>南昌</专名>），年四十六。庙号<专名>元宗</专名>。（参考<专名>马令</专名>《南唐书·嗣主书》）</段落>
			<段落><专名>徐铉</专名>曰：“嗣主工笔札，善骑射，宾礼大臣，敦睦九族。每闻臣民不获其所者，辄咨嗟伤悯，形于颜色，随加救疗。居处服御，节俭得中。初立，有经营四方之志。邪臣阿谄，职为厉阶。晚岁悔之，已不及矣。少有至性，仍怀高世之量。始出阁，即命于<专名>庐山</专名>瀑布前构书斋，为他日终焉之计。及迫于绍袭，遂舍为开先精舍。”（《嗣主书》注）</段落>
			<段落><专名>璟</专名>词传世者只四阕。据<专名>陈振孙</专名>《直斋书录解题》卷二十一：“《<专名>南唐</专名>二主词》一卷，<专名>中主</专名><专名>李璟</专名>、<专名>后主</专名><链接 xhref="#">李煜</链接>撰。卷首四阕，《应天长》、《望远行》各一，《浣溪沙》二，<专名>中主</专名>所作，<专名>重光</专名>尝书之。墨迹在<专名>旴江</专名><专名>晁</专名>氏，题云：‘先皇御制歌词。’余尝见之，于麦光纸上作拨镫书，有<专名>晁景迂</专名>题字。今不知何在矣？馀词皆<专名>重光</专名>所作。”今所传<专名>明</专名><专名>万历</专名>间<专名>虞山</专名><专名>吕远</专名>刊本《南唐二主词》，首录<专名>中主</专名>词四阕，尚仍<专名>陈</专名>本之旧，而<专名>后主</专名>词多断缺，其最后《捣练子》一阕，且注“出升庵词<专名>林万选</专名>”，则亦<专名>明</专名>人所辑，二主词殆久无完本矣。</段落>
		</介绍>
	</作家>
	<作家>
		<姓名>李煜</姓名>
		<姓名 说明="表字">重光</姓名>
		<姓名 说明="别名">李从嘉</姓名>
		<姓名 说明="号">莲峰居士</姓名>
		<介绍>
			<段落><专名>元宗</专名>第六子，初名<专名>从嘉</专名>。<专名>文献</专名>太子卒，以尚书令知政事，居东宫。<专名>元宗</专名>十九年，立为太子。<专名>元宗</专名>南巡，太子留<专名>金陵</专名>监国。<专名>建隆</专名>二年（961）嗣位，在位十五年。<专名>开宝</专名>八年（975），<专名>宋</专名>将<专名>曹彬</专名>攻破<专名>金陵</专名>，<专名>煜</专名>出降。明年，至京师，封违命侯。<专名>太平兴国</专名>三年（978）七月七夕殂，年四十二。<专名>煜</专名>嗣位初，专以爱民为急，蠲赋息役，以裕民力。尊事中原，不惮卑屈。境内赖以少安者，十有五年。殂问至<专名>江南</专名>，父老有巷哭者。然酷好浮屠，崇塔庙，度僧尼不可胜算。罢朝，辄造佛屋，易服膜拜，颇费政事。故虽仁爱足感遗民，而卒不能保社稷云。（参考<专名>陆游</专名>《南唐书》卷三《后主纪》）</段落>
			<段落><专名>煜</专名>后<专名>周</专名>氏，善歌舞，尤工琵琶。故<专名>唐</专名>盛时，霓裳羽衣，最为大曲。乱离之后，绝不复传。后得残谱，以琵琶奏之。于是<专名>开元</专名>、<专名>天宝</专名>遗音，复存于世。<专名>煜</专名>以后好音律，因亦耽嗜。（<专名>陆</专名>书卷十六《后妃诸王列传》）</段落>
			<段落><专名>煜</专名>对歌词之成就，于家庭父子夫妇间，与当时风气，皆有绝大影响，尤以<专名>周昭惠后</专名>精通乐律，从旁赞助之力为多焉。<专名>煜</专名>词传世者，有<专名>明</专名><专名>万历</专名>庚申（1620）<专名>虞山</专名><专名>吕远</专名><专名>墨华斋</专名>刊<专名>南唐</专名>二主词本，存<专名>后主</专名>词三十三首，中多残缺，亦有他人之作混入其中，盖皆后人辑录而成者。<专名>清</专名><专名>康熙</专名>二十八年（1689）<专名>侯文灿</专名>刻十名家词集本二主词，与<专名>吕</专名>刻本殆出一源，惟无最末《捣练子》“云鬓乱”一首。《全唐诗》载<专名>后主</专名>词三十四阕，未悉所据何本。此外有<专名>刘继曾</专名>校笺本、<专名>王国维</专名>校记本，可供参证。</段落>
		</介绍>
		<集评>
			<出处>《玉琴斋词序》</出处>
			<人物>余怀</人物>
			<段落><链接 xhref="#李煜">李重光</链接>风流才子，误作人主，至有入<专名>宋</专名>牵机之恨。其所作之词，一字一珠，非他家所能及也。</段落>
		</集评>
		<集评>
			<出处>《渌水亭杂识》</出处>
			<人物>纳兰性德</人物>
			<段落>花间之词，如古玉器，贵重而不适用。<专名>宋</专名>词适用而少质重。<链接 xhref="@李煜">李后主</链接>兼有其美，兼饶烟水迷离之致。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>李后主</专名>词，如生马驹，不受控捉。</段落>
			<段落><专名>王嫱</专名>、<专名>西施</专名>。天下美妇人也，严妆佳，淡妆亦佳，粗服乱头，不掩国色。<链接 xhref="@温庭筠">飞卿</链接>，严妆也；<链接 xhref="@韦庄">端己</链接>，淡妆也；<专名>后主</专名>则粗服乱头矣。</段落>
		</集评>
		<集评>
			<出处>《半塘老人遗稿》</出处>
			<人物>王鹏运</人物>
			<段落><专名>莲峰居士</专名>（<专名>煜</专名>别号）词，超逸绝伦，虚灵在骨。芝兰空谷，未足比其芳华；笙鹤瑶天，讵能方兹清怨？后起之秀，格调气韵之间，或月日至，得十一于千百。若<专名>小晏</专名>，若<专名>徽庙</专名>，其殆庶几。断代南渡，嗣音阒然。盖闲气所钟，以谓词中之帝，当之无愧色矣。</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><专名>李重光</专名>之词，神秀也。<着重>词至<专名>李后主</专名>而眼界始大，感慨遂深，遂变伶工之词而为士大夫之词</着重>。<专名>周介存</专名>置诸<专名>温</专名>、<专名>韦</专名>之下，可谓颠倒黑白矣。“自是人生长恨水长东”；“流水落花春去也，天上人间”，<链接 xhref="@温庭筠">金荃</链接>、<链接 xhref="@韦庄">浣花</链接>，能有此气象耶？</段落>
			<段落>词人者，不失其赤子之心者也。故生于深宫之中，长于妇人之手，是<专名>后主</专名>为人君所短处，亦即为词人所长处。客观之词人，不可不多阅世，阅世愈深，则材料愈丰富，愈变化，《水浒传》、《红楼梦》之作者是也。主观之词人，不必多阅世，阅世愈浅，则性情愈真，<专名>李后主</专名>是也。</段落>
		</集评>
	</作家>
	<作家>
		<姓名>潘阆</姓名>
		<姓名 说明="表字">逍遥</姓名>
		<介绍>
			<段落><专名>大名</专名>人。尝居<专名>洛阳</专名>，卖药。<专名>太宗</专名>朝，有荐其能诗者，召见<专名>崇政殿</专名>，赐进士及第，授四门国子博士。后坐事，遁入<专名>中条山</专名>，题诗钟楼。寺僧疑而迹之，复逸去。寻出自首，谪<专名>信州</专名>，移<专名>太平</专名>。<专名>真宗</专名>朝，为<专名>滁州</专名>参军。有《<着重>逍遥词</着重>》一卷。（《历代词人考略》卷七）</段落>
			<段落>今所传四印斋刊本逍遥词，仅存《酒泉子》十首。据<专名>崇宁</专名>五年（1106）<专名>武夷</专名><专名>黄静</专名>记：“《酒泉子》十首，乃得之<专名>蜀</专名>人，其石本今在<专名>彭</专名>之使厅。予适为<专名>西湖</专名>吏，宜镵诸石，庶共其传。”又云：“<专名>潘阆</专名>，谪仙人也。放怀湖山，随意吟咏，词翰飘洒，非俗子所可仰望。”其流传最盛之《忆馀杭》三首，即“长忆<专名>孤山</专名>”、“长忆<专名>西湖</专名>”、“长忆<专名>西山</专名>”（《词综》：“<专名>西山</专名>”作“<专名>西湖</专名>”）是也。</段落>
		</介绍>
	</作家>
	<作家>
		<姓名>寇准</姓名>
		<姓名 说明="表字">平仲</姓名>
		<姓名 说明="谥号">忠愍</姓名>
		<生卒 生="961" 卒="1023"/>
		<介绍>
			<段落><专名>华州</专名><专名>下邽</专名>人。<专名>太平兴国</专名>中进士，累官尚书右仆射、集贤殿大学士。<专名>景德</专名>中，同中书门下平章事，封<专名>莱国</专名>公。<专名>乾兴</专名>元年（1022），贬<专名>雷州</专名>司户参军。<专名>天圣</专名>元年（1023），徙<专名>衡州</专名>司马。是年卒于<专名>雷州</专名>。后十一年，追谥<专名>忠愍</专名>。（参考《宋史》卷二百八十一《寇准传》）</段落>
			<段落>有《<着重>巴东集</着重>》。<专名>朱彝尊</专名>《词综》录其词三首。</段落>
		</介绍>
	</作家>
	<作家>
		<姓名>范仲淹</姓名>
		<姓名 说明="表字">希文</姓名>
		<姓名 说明="谥号">文正</姓名>
		<生卒 生="989" 卒="1052"/>
		<介绍>
			<段落>其先<专名>邠</专名>人，后徙<专名>苏州</专名><专名>吴县</专名>。<专名>大中祥符</专名>八年（1015）进士，仕至枢密副使、参知政事。以资政殿学士为<专名>陕西四路</专名>宣抚使，知<专名>邠州</专名>。<专名>仲淹</专名>守边数年，羌人亲爱，呼为“<专名>龙图老子</专名>”。为将号令明白，爱抚士卒。诸羌来者，推心接之不疑，故贼亦不敢辄犯其境。以疾，请<专名>邓州</专名>，寻徙<专名>荆南</专名>、<专名>杭州</专名>、<专名>青州</专名>。卒，年六十四。谥<专名>文正</专名>。（参考《宋史》卷三百十四《范仲淹传》）</段落>
			<段落><专名>仲淹</专名>词传作甚少，《彊村丛书》所刻《范文正公诗馀》，只得六首，而《忆王孙》一首为<专名>李重元</专名>作，见《唐宋诸贤绝妙词选》卷七，不知何以竟行辑入也？</段落>
		</介绍>
	</作家>
	<作家>
		<姓名>张先</姓名>
		<姓名 说明="表字">子野</姓名>
		<姓名 说明="号">张三影</姓名>
		<生卒 生="990" 卒="1078"/>
		<介绍>
			<段落><专名>乌程</专名>人。<专名>天圣</专名>八年（1030）进士。<链接 xhref="#">晏殊</链接>尹<专名>京兆</专名>，辟为通判，历官都官郎中。诗格清新，尤长于乐府。晚岁优游乡里，常泛扁舟，垂钓为乐。卒年八十九，葬<专名>弁山</专名><专名>多宝寺</专名>之右。（参考《历代诗馀》卷一百二及《湖州词征》卷一引<专名>谈钥</专名>《吴兴志》）</段落>
			<段落><专名>李</专名>公择守<专名>吴兴</专名>，招<专名>先</专名>及<链接 xhref="#苏轼">苏轼</链接>、<专名>陈舜俞</专名>、<专名>杨绘</专名>、<专名>刘述雅</专名>集郡圃，为六客之会。（<专名>李堂</专名>《湖州府志》）</段落>
			<段落><链接 xhref="#">王安石</链接>有《寄<专名>张先</专名>郎中》诗，<链接 xhref="#梅尧臣">梅圣俞</链接>有《送<专名>张子野</专名>屯田知<专名>渝州</专名>》诗，又有《送<专名>张子野</专名>知<专名>虢州</专名>先归<专名>湖州</专名>》诗，可略见<专名>子野</专名>宦游踪迹。（参考<专名>乾隆</专名>辛丑<专名>葛鸣阳</专名>刻《安陆集》）</段落>
			<段落><链接 xhref="#">苏轼</链接>题其词集云：“<着重><专名>子野</专名>诗笔老妙，歌词乃其馀波耳。</着重>《<专名>华州</专名><专名>西溪</专名>》诗云：‘浮萍破处见山影，小艇归时闻草声。’又和余诗云：‘愁似鳏鱼知夜永，懒同蝴蝶为春忙。’若此之类，皆可以追配古人，而世俗但称其歌词。昔<专名>周昉</专名>画人物，皆入神品，而世但知有<专名>周昉</专名>士女，盖所谓‘未见好德如好色’者欤？”（<专名>侯文灿</专名>刻十名家词本《安陆集》）</段落>
			<段落><专名>王明清</专名>云：“本朝有两<专名>张先</专名>，皆字<专名>子野</专名>。一则枢密副使<专名>逊</专名>之孙，与<专名>欧阳文忠</专名>同在<专名>洛阳</专名>幕府，其后<专名>文忠</专名>为作墓志，称其‘志守端方，临事敢决’者。一乃与<链接 xhref="#苏轼">东坡</链接>先生游，<专名>东坡</专名>推为前辈，诗中所谓‘<引用>诗人老去莺莺在，公子归来燕燕忙</引用>’，能为乐府，号‘<专名>张三影</专名>’者。”（《玉照新志》卷一）</段落>
			<段落><专名>张</专名>词传世者，有<专名>康熙</专名>时<专名>侯</专名>氏<专名>亦园</专名>刻本，<专名>乾隆</专名>时<专名>葛鸣阳</专名>刻本，并题《<着重>安陆集</着重>》。<专名>葛</专名>本前有诗八首，皆掇辑而来者。<专名>《彊村丛书》</专名>本题《张子野词》。<专名>鲍廷博</专名>曾得<专名>菉斐轩</专名>抄本，凡百有六阕，区分宫调，犹属<专名>宋</专名>时编次。又辑补遗二卷，合得一百八十四阕，刻入《知不足斋丛书》中。<专名>彊村</专名>本即从<专名>鲍</专名>本出。</段落>
		</介绍>
		<集评>
			<出处>《宋四家词选》序论</出处>
			<人物>周济</人物>
			<段落><专名>子野</专名>清出处、生脆处，味极隽永。只是偏才，无大起落。</段落>
		</集评>
		<集评>
			<出处>手批《张子野词》</出处>
			<人物>夏敬观</人物>
			<段落><专名>子野</专名>词，凝重古拙，有<专名>唐</专名>、<专名>五代</专名>之遗音。慢词亦多用小令作法。在<专名>北宋</专名>诸家中，可云独树一帜。比之于书，乃<专名>钟繇</专名>之体也。</段落>
		</集评>
	</作家>
	<作家>
		<姓名>晏殊</姓名>
		<姓名 说明="表字">同叔</姓名>
		<姓名 说明="谥号">元宪</姓名>
		<生卒 生="991" 卒="1055"/>
		<介绍>
			<段落><专名>抚州</专名><专名>临川</专名>人。七岁能属文。<专名>张知白</专名>安抚<专名>江南</专名>，以神童荐。帝（<专名>真宗</专名>）召<专名>殊</专名>，与进士千馀人并试廷中。<专名>殊</专名>神气不慑，援笔立成。帝嘉赏，赐同进士出身。擢秘书省正字，累官至枢密使，进同中书门下平章事。<专名>庆历</专名>（<专名>仁宗</专名>年号）中，拜集贤殿学士，同平章事，兼枢密使。<专名>殊</专名>平居好贤，当世知名之士如<着重><链接 xhref="#">范仲淹</链接>、<专名>孔道辅</专名>，皆出其门</着重>。及为相，益务进贤材，而<专名>仲淹</专名>与<专名>韩琦</专名>、<专名>富弼</专名>皆进用。后降工部尚书，知<专名>颍州</专名>、<专名>陈州</专名>、<专名>许州</专名>。稍复至户部尚书，以观文殿大学士知<专名>永兴军</专名>，徙<专名>河南府</专名>。以疾请归京师，踰年卒。谥<专名>元宪</专名>。<专名>殊</专名>性刚简，文章赡丽，应用不穷，尤工诗，闲雅有情思。（参考《宋史》卷三百十一）</段落>
			<段落><专名>殊</专名>词承<专名>南唐</专名>系统，为<专名>北宋</专名>初期一大家。所传《<着重>珠玉词</着重>》，有<专名>明</专名><专名>毛</专名>氏<专名>汲古阁</专名>刊《宋六十家词》本。<专名>清</专名><专名>咸丰</专名>二年（1852）<专名>晏端书</专名>刻《珠玉词抄》，则从《历代诗馀》中录出，复以<专名>毛</专名>本多出三十七首为补遗云。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><专名>晏元献</专名>公长短句，风流缊藉，一时莫及，而温润秀洁，亦无其比。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>晏同叔</专名>去<专名>五代</专名>未远，馨烈所扇，得之最先。故左宫右徵，和婉而明丽，为<着重><专名>北宋</专名>倚声家初祖</着重>。</段落>
		</集评>
	</作家>
	<作家>
		<姓名>宋祁</姓名>
		<姓名 说明="表字">子京</姓名>
		<姓名 说明="谥号">景文</姓名>
		<生卒 生="998" 卒="1061"/>
		<介绍>
			<段落><专名>安州</专名><专名>安陆</专名>人，后徙<专名>开封</专名>之<专名>雍邱</专名>。与兄<专名>庠</专名>同时举进士，人呼曰<专名>二宋</专名>，以大小别之。历官翰林学士，史馆修撰。主修《唐书》。《唐书》成，进工部尚书，逾月，拜翰林学士承旨。卒，谥<专名>景文</专名>。（参考《宋史》卷二百八十四）</段落>
			<段落>近人<专名>赵万里</专名>辑《宋景文公长短句》一卷，得词六首，刊入《校辑宋金元人词》中。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><专名>宋子京</专名>词，是<专名>宋</专名>初体。<链接 xhref="@张先">张子野</链接>始创瘦硬之体，虽互相称美，其实趣尚不同。</段落>
		</集评>
	</作家>
	<作家>
		<姓名>张昪</姓名>
		<姓名 说明="表字">杲卿</姓名>
		<姓名 说明="谥号">康节</姓名>
		<说明>
			<段落><专名>琴</专名>按：<专名>张昪</专名>，原书作“张昇”（张升），其小传标注为“《宋史》卷三百十八张昇传”。误。《宋史》卷三百十八，无“张昇”，有“<专名>张昪</专名>，字<专名>杲卿</专名>”，电子版因复“张昇”为“张昪”。</段落>
		</说明>
		<介绍>
			<段落><专名>韩城</专名>人。举进士，为<专名>楚邱</专名>主簿。历知<专名>绛州</专名>、<专名>邓州</专名>、<专名>庆州</专名>，<专名>秦州</专名>、<专名>青州</专名>。<专名>嘉祐</专名>三年（1058），擢枢密副使，迁参知政事、枢密使。以<专名>彰信军</专名>节度使，同中书门下平章事判<专名>许州</专名>，改镇<专名>河阳</专名>三城。拜太子太师，致仕。<专名>熙宁</专名>十年（1077）卒，年八十六，谥<专名>康节</专名>。（参考《宋史》卷三百十八《张昪传》）</段落>
		</介绍>
	</作家>
	<作家>
		<姓名>欧阳修</姓名>
		<姓名 说明="表字">永叔</姓名>
		<姓名 说明="谥号">文忠</姓名>
		<姓名 说明="号">醉翁</姓名>
		<姓名 说明="号">六一居士</姓名>
		<生卒 生="1007" 卒="1072"/>
		<介绍>
			<段落><专名>庐陵</专名>人。四岁而孤，母<专名>郑</专名>，亲诲之学。家贫，至以荻画地学书。幼敏悟过人。得<专名>唐</专名><专名>韩愈</专名>遗稿于废书簏中，读而心慕焉，苦志探赜，至忘寝食，必欲并辔绝驰而追与之并。举进士，试南宫第一，擢甲科，调<专名>西京</专名>推官。始从<专名>尹洙</专名>游，为古文，议论当世事，迭相师友；与<链接 xhref="#">梅尧臣</链接>游，为诗歌相唱和；遂以文章名冠天下。入朝为馆阁校勘，累迁龙图阁直学士，知制诰，历知<专名>滁州</专名>、<专名>扬州</专名>、<专名>颍州</专名>。以翰林学士修《唐书》。《唐书》成，拜礼部侍郎，兼翰林侍读学士。迁刑部尚书，知<专名>亳州</专名>。改兵部尚书，知<专名>青州</专名>、<专名>蔡州</专名>。<专名>熙宁</专名>四年（1071）以太子少师致仕，五年卒，谥<专名>文忠</专名>。<专名>修</专名>始在<专名>滁州</专名>，号<专名>醉翁</专名>，晚更号<专名>六一居士</专名>。天资刚劲，见义勇为，虽机井在前，触发之不顾。放逐流离，至于再三，志气自若也。<链接 xhref="#">苏轼</链接>叙其文曰：“<引用>论大道似<专名>韩愈</专名>，论事似<专名>陆贽</专名>，记事似<专名>司马迁</专名>，诗赋似<专名>李白</专名>。</引用>”识者以为知言。（参考《宋史》卷三百九十《欧阳修传》）</段落>
			<段落><专名>元</专名><专名>吴师道</专名>云：“<专名>欧</专名>公小词，间见诸词集。<专名>陈</专名>氏《书录》云：‘一卷，其间多有与阳春、花间相杂者，亦有鄙亵之语一二厕其中，当是仇人无名子所为。’近有《<着重>醉翁琴趣外篇</着重>》凡六卷，二百馀首，所谓鄙亵之词，往往而是，不止一二也。”（《吴礼部诗话》）</段落>
			<段落>今传世有<专名>毛</专名>氏《汲古阁六十家词》本《六一词》，<专名>吴</专名>氏<专名>双照楼</专名>影<专名>宋</专名>刊本《欧阳文忠公近体乐府》及《醉翁琴趣外篇》。<专名>毛</专名>本即从《近体乐府》出，亦颇有削减云。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><链接 xhref="@">冯延巳</链接>词，<链接 xhref="@晏殊">晏同叔</链接>得其俊，<专名>欧阳永叔</专名>得其深。</段落>
		</集评>
		<集评>
			<出处>《宋六十家词》选例言</出处>
			<人物>冯煦</人物>
			<段落><专名>宋</专名>初大臣之为词者，<链接 xhref="@寇准">寇莱公</链接>、<链接 xhref="@晏殊">晏元献</链接>、<链接 xhref="@宋祁">宋景文</链接>、<链接 xhref="@范仲淹">范蜀公</链接>与<专名>欧阳文忠</专名>，并有声艺林。然数公或一时兴到之作，未为专诣。独<专名>文忠</专名>与<专名>元献</专名>，学之既至，为之亦勤，翔双鹄于交衢，驭二龙于天路。且<专名>文忠</专名>家<专名>庐陵</专名>而<专名>元献</专名>家<专名>临川</专名>，词家遂有<专名>西江</专名>一派。其词与<专名>元献</专名>同出<专名>南唐</专名>，而深致则过之。<专名>宋</专名>至<专名>文忠</专名>，文始复古，天下翕然师尊之，风尚为之一变。即以词言，亦疏隽开<链接 xhref="@苏轼">子瞻</链接>，深婉开<链接 xhref="@秦观">少游</链接>。本传云：“<着重>超然独惊，众莫能及</着重>。”独其文乎哉？独其文乎哉？</段落>
		</集评>
	</作家>
	<作家>
		<姓名>梅尧臣</姓名>
		<姓名 说明="表字">圣俞</姓名>
		<生卒 生="1002" 卒="1060"/>
		<介绍>
			<段落><专名>宣州</专名><专名>宣城</专名>人。工为诗，以<着重>深远古淡为意，间出奇巧</着重>。用<专名>叔询荫</专名>为河南主簿。<专名>钱惟演</专名>留守<专名>西京</专名>，特嗟赏之。<专名>尧臣</专名>尝语人曰：“<引用>凡诗，意新语工，得前人所未道者，斯为善矣，必能状难写之景，如在目前；含不尽之意，见于言外，然后为至也。</引用>”世以为知言。历<专名>德兴</专名>县令，知<专名>建德</专名>、<专名>襄阳</专名>县。召试，赐进士出身，累迁尚书都官员外郎。预修《唐书》，成，未奏而卒。有《<着重>宛陵集</着重>》四十卷。（参考《宋史》卷四百四十三《文苑传》五）</段落>
		</介绍>
	</作家>
	<作家>
		<姓名>韩缜</姓名>
		<姓名 说明="表字">玉汝</姓名>
		<姓名 说明="谥号">庄敏</姓名>
		<生卒 生="1019" 卒="1097"/>
		<介绍>
			<段落><专名>开封</专名><专名>雍丘</专名>人。登进士第，累官<专名>两浙</专名><专名>淮南</专名>转运使，移<专名>河北</专名>。朝廷方责<专名>夏</专名>人不修职贡，欲择人诘其使。<专名>神宗</专名>命<专名>缜</专名>至驿问罪，使者引服。改使<专名>陕西</专名>，历知<专名>秦州</专名>、<专名>瀛州</专名>。<专名>熙宁</专名>七年（1074），<专名>辽</专名>使<专名>萧禧</专名>来议<专名>代</专名>北地界，召<专名>缜</专名>馆客，遂报聘，令持图牒致<专名>辽</专名>主，不克见而还。知<专名>开封府</专名>。<专名>禧</专名>再至，复馆之。诏乘驿诣<专名>河东</专名>，与<专名>禧</专名>分画，以分水岭为界。<专名>哲宗</专名>立，拜尚书右仆射，以太子太保致仕。<专名>绍圣</专名>四年（1097）卒，年七十九，谥<专名>庄敏</专名>。（参考《宋史》卷三百十五《韩缜》传）</段落>
		</介绍>
	</作家>
	<作家>
		<姓名>司马光</姓名>
		<姓名 说明="表字">君实</姓名>
		<姓名 说明="号">迂叟</姓名>
		<姓名 说明="谥号">文正</姓名>
		<生卒 生="1019" 卒="1086"/>
		<介绍>
			<段落>补：<专名>陕州</专名><专名>夏县</专名>人也。<专名>仁宗</专名><专名>宝元</专名>初，中进士甲科。年甫冠，性不喜华靡，闻喜宴，独不戴花，同列语之曰：“君赐不可违。”乃簪一枝。枢密副使<专名>庞籍</专名>荐为馆阁校勘，同知礼院。更从<专名>庞籍</专名>辟，通判<专名>并州</专名>。改直秘阁、开封府推官。同知谏院。<专名>苏辙</专名>答制策切直，考官<专名>胡宿</专名>将黜之，<专名>光</专名>言：“<专名>辙</专名>有爱君忧国之心，不宜黜。”诏置辙末级。<专名>光</专名>屡进龙图阁直学士、翰林学士，<专名>神宗</专名>用<专名>王安石</专名>新法，求去，以端明殿学士知<专名>永兴军</专名>。徙知<专名>许州</专名>，趣入觐，不赴；请判<专名>西京</专名>御史台归<专名>洛</专名>，自是绝口不论事。<专名>哲宗</专名>立，拜尚书左仆射兼门下侍郎，免朝觐，许乘肩舆，三日一入省。<专名>元祐</专名>元年薨，年六十八。谥曰<专名>文正</专名>，赐碑曰“忠清粹德”。初，<专名>夏竦</专名>死，赐谥<专名>文正</专名>，<专名>光</专名>言：“此谥之至美者，<专名>竦</专名>何人，可以当之？”改<专名>文庄</专名>。</段落>
			<段落><专名>光</专名>常患历代史繁，人主不能遍鉴，遂为《通志》八卷以献。<专名>英宗</专名>悦之，命置局秘阁，续其书。至是，<专名>神宗</专名>名之曰《<着重>资治通鉴</着重>》，自制序授之，俾日进读。《资治通鉴》未就，帝尤重之，以为贤于<专名>荀悦</专名>《汉纪》，数促使终篇，赐以<专名>颍邸</专名>旧书二千四百卷。及书成，加资政殿学士。凡居<专名>洛阳</专名>十五年，天下以为真宰相，田夫野老皆号为<专名>司马相公</专名>，妇人孺子亦知其为<专名>君实</专名>也。（参考《宋史》卷三百三十六《司马光传》）</段落>
		</介绍>
	</作家>
	<作家>
		<姓名>柳永</姓名>
		<姓名 说明="表字">耆卿</姓名>
		<姓名 说明="别名">三变</姓名>
		<姓名 说明="号">柳屯田</姓名>
		<介绍>
			<段落>初名<专名>三变</专名>，<专名>崇安</专名>（《历代诗馀》及《词综》皆作<专名>乐安</专名>）人。<专名>景佑</专名>元年（1034）进士。（《词林纪事》卷四）</段落>
			<段落><专名>永</专名>为举子时，多游狭邪，善为歌辞。教坊乐工，每得新腔，必求<专名>永</专名>为辞，始行于世。（《避暑录话》卷三）</段落>
			<段落><专名>柳</专名>词骫骳从俗，天下咏之。遂传禁中。<专名>仁宗</专名>颇好其词，每对宴，必使侍从歌之再三，<专名>三变</专名>闻之，作宫词号“醉蓬莱”，因内宫达后宫，且求其助。<专名>仁宗</专名>闻而觉之，自是不复歌其词矣。（《后山诗话》）</段落>
			<段落>尝有《鹤冲天》云：“<引用>忍把浮名，换了浅斟低唱？</引用>”及临轩放榜，特落之，曰：“此人风前月下，好去浅斟低唱，何要浮名？且填词去。”<专名>三变</专名>由此自称“<专名>奉旨填词</专名>”。后改名<专名>永</专名>，方得磨勘转官。（《能改斋漫录》卷十六）</段落>
			<段落>历<专名>馀杭</专名>令，盐场大使。（馀杭旧志）</段落>
			<段落><专名>永</专名>亦善为他文辞，而偶先以是得名，始悔为己累。一<专名>西夏</专名>归朝官云：“<引用>凡有井水饮处，即能歌<专名>柳</专名>词。</引用>”言其传之广也。<专名>永</专名>终屯田员外郎，死，旅殡<专名>润州</专名>僧寺。<专名>王和甫</专名>为守时，求其后，不得，乃为出钱葬之。（《避暑录话》卷三）（案：<专名>曾敏行</专名>《独醒杂志》卷四：“<专名>柳耆卿</专名>风流俊迈，闻于一时。既死，葬于<专名>枣阳县</专名><专名>花山</专名>。远近之人，每遇清明，多载酒肴，饮于<专名>耆卿</专名>墓侧，谓之<专名>吊柳会</专名>。”与<专名>叶</专名>说不同，姑附录于此。）</段落>
			<段落><专名>徐度</专名>尝记<专名>柳</专名>事云：“<专名>耆卿</专名>以歌词显名于<专名>仁宗</专名>朝，官为屯田员外郎，故世号<专名>柳屯田</专名>。<引用>其词虽极工致，然多杂以鄙语，故流俗人尤喜道之。</引用>其后<专名>欧</专名>、<专名>苏</专名>诸公继出，文格一变，至为歌词，体制高雅。<专名>柳</专名>氏之作，殆不复称于文士之口，然流俗好之自若也。<专名>刘季高</专名>侍郎，<专名>宣和</专名>间，尝饭于<专名>相国寺</专名>之<专名>智海院</专名>，因谈歌词，力诋<专名>柳</专名>氏，旁若无人者。有老宦者闻之，默然而起，徐取纸笔，跪于<专名>季高</专名>之前，请曰：‘子以<专名>柳</专名>词为不佳者，盍自为一篇示我乎？’<专名>刘</专名>默然无以应。”（《却扫编》卷五）</段落>
			<段落><专名>柳</专名>作《<着重>乐章集</着重>》，有<专名>毛</专名>氏<专名>汲古阁</专名>《宋六十家词》本，<专名>吴</专名>氏<专名>石莲庵</专名>刻《山左人词》本，<专名>朱</专名>氏《彊村丛书》本。朱本晚出，最善。</段落>
		</介绍>
		<集评>
			<出处>《直斋书录解题》卷二十一</出处>
			<人物>陈振孙</人物>
			<段落><专名>柳</专名>词格固不高，而音律谐婉，语意妥帖，承平气象，形容曲尽，尤<着重>工于羁旅行役</着重>。</段落>
		</集评>
		<集评>
			<出处>《词源》卷下</出处>
			<人物>张炎</人物>
			<段落><专名>
					<注释>康<段落>与之</段落>
					</注释>
				</专名><专名>柳</专名>词亦自批风抹月中来。风月二字，在我发挥，二公则为风月所使耳。</段落>
		</集评>
		<集评>
			<出处>《金粟词话》</出处>
			<人物>彭孙遹</人物>
			<段落><链接 xhref="@柳永">柳七</链接>亦自有<专名>唐</专名>人妙境。今人但从浅俚处求之，遂使金荃、兰畹之音，流入挂枝、黄莺之调，此学<专名>柳</专名>之过也。</段落>
		</集评>
		<集评>
			<出处>《乐府馀论》</出处>
			<人物>宋翔凤</人物>
			<段落><专名>柳</专名>词<着重>曲折委婉</着重>，而中具浑沦之气，虽多俚语，而高处足冠群流，倚声家当尸而祝之。如<链接 xhref="#朱彝尊">竹垞</链接>（《词综》）所录，皆精金粹玉。以<专名>屯田</专名>一生精力在是，不似<链接 xhref="@苏轼">东坡</链接>辈以馀事为之也。</段落>
		</集评>
		<集评>
			<出处>《宋四家词选》</出处>
			<人物>周济</人物>
			<段落><专名>柳</专名>词总以<着重>平叙见长</着重>，或发端，或结尾，或换头，以一二语钩勒提掇，有千钧之力。</段落>
		</集评>
		<集评>
			<出处>《介存斋论词杂著》</出处>
			<段落><专名>耆卿</专名>为世訾謷久矣！然其铺叙委婉，言近意远，森秀幽淡之趣在骨。<专名>耆卿</专名>乐府多，故恶滥可笑者多。使能珍重下笔，则<专名>北宋</专名>高手也。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>柳耆卿</专名>词，昔人比之<专名>杜</专名>诗，为其实说无表德也。余谓此论其体则然；若论其旨，<专名>少陵</专名>恐不许之。<专名>耆卿</专名>词，细密而妥溜，明白而家常，善于叙事，有过前人。惟绮罗香泽之态，所在多有，故觉风期未上耳。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>耆卿</专名>词，曲处能直，密处能疏，奡处能平，状难状之境，达难达之情，而出之以自然，自是<专名>北宋</专名>巨手。然好为俳体，词多媟黩，有不仅如提要所云“以俗为病”者。《避暑录话》谓：“<引用>凡有井水饮处，即能歌<专名>柳</专名>词。</引用>”<专名>三变</专名>之为世诟病，亦未尝不由于此。盖与其千夫竞声，毋宁白雪之寡和也。</段落>
		</集评>
		<集评>
			<出处>《与人论词遗札》</出处>
			<人物>郑文焯</人物>
			<段落><专名>屯田</专名>，<专名>北宋</专名>专家，其高浑处不减<专名>清真</专名>。长调尤能以沉雄之魄，清劲之气，写奇丽之情，作挥绰之声。私辑<专名>柳</专名>词之深美者，精选三十馀解，更冥探其一词之命意所注，确有层折，如画龙点睛，神观飞越，只在一二笔，便尔破壁飞去也。<着重>盖能见<专名>耆卿</专名>之骨，始可通<链接 xhref="@周邦彦">清真</链接>之神</着重>。不独声律之空积忽微，以岁世绵邈而求之至难，即文字之托于音，切于情，发而中节，亦非深于文章，贯串百家，不能识其流别。</段落>
		</集评>
		<集评>
			<出处>《手评乐章集》</出处>
			<人物>夏敬观</人物>
			<段落><专名>耆卿</专名>词，当分雅、俚二类。雅词用六朝小品文赋作法，层层铺叙，情景兼融，一笔到底，始终不懈。俚词袭<专名>五代</专名>淫诐之风气，<着重>开<专名>金</专名>、<专名>元</专名>曲子之先声</着重>，比于里巷歌谣，亦复自成一格。</段落>
			<段落><专名>耆卿</专名>写景无不工，造句不事雕琢。<专名>清真</专名>效之。故学<专名>清真</专名>词者，不可不读<专名>柳</专名>词。<专名>耆卿</专名>多平铺直叙。<专名>清真</专名>特变其法，一篇之中，回环往复，一唱三叹。故<着重>慢词始盛于<专名>耆卿</专名>，大成于<专名>清真</专名>
				</着重>。</段落>
		</集评>
	</作家>
	<作家>
		<姓名>王安石</姓名>
		<姓名 说明="表字">介甫</姓名>
		<姓名 说明="谥号">文</姓名>
		<姓名 说明="号">半山老人</姓名>
		<生卒 生="1021" 卒="1086"/>
		<介绍>
			<段落><专名>抚州</专名><专名>临川</专名>人。少好读书，一过目，终身不忘。其属文动笔如飞，初若不经意，既成，见者皆服其妙。友生<专名>曾鞏</专名>携以示<链接 xhref="#">欧阳修</链接>，<专名>修</专名>为之延誉，擢进士上第。<专名>安石</专名>议论高奇，能以辨博济其说，果于自用，慨然有矫世变俗之志，于是上万言书。俄直集贤院，知制诰。<专名>神宗</专名>立，命知<专名>江宁</专名>府。数月，召为翰林学士。兼侍讲。<专名>熙宁</专名>二年（1069）拜参知政事，始行新法。三年，拜同中书门下平章事。七年，罢。八年，复相，履谢病，出判<专名>江宁</专名>府。<专名>元丰</专名>二年（1079），复拜左仆射，封<专名>舒国</专名>公，改封<专名>荆</专名>。<专名>哲宗</专名>立，加司空。<专名>元祐</专名>元年（1086），卒，年六十八，谥曰<专名>文</专名>。（参考《宋史》卷三百二十七王安石传）</段落>
			<段落><专名>安石</专名>晚居<专名>金陵</专名>，自号<专名>半山老人</专名>，工诗、文，并为<专名>北宋</专名>大家，有《<着重>临川集</着重>》行世。其论填词云：“<引用>古之歌者，皆先有词，后有声。故曰：‘诗言志，歌永言，声依永，律和声。’如今先撰腔子，后填词，却是永依声也。</引用>”（《侯鲭录》卷七）</段落>
			<段落><专名>安石</专名>不常作词。<专名>宋</专名><专名>绍兴</专名>重刊《临川集》附有歌曲十八首，近人<链接 xhref="#">朱孝臧</链接>录出为《临川先生歌曲》一卷，又杂采诸家选本、笔记，得六首，为补遗，刻入《彊村丛书》中。</段落>
		</介绍>
	</作家>
	<作家>
		<姓名>王安国</姓名>
		<姓名 说明="表字">平甫</姓名>
		<生卒 生="1028" 卒="1074"/>
		<介绍>
			<段落><链接 xhref="#王安石">安石</链接>之弟。<专名>熙宁</专名>初，以<专名>韩绛</专名>荐，召试，赐进士及第，历官至秘阁校理。屡以新法力谏<专名>安石</专名>，又质责<专名>曾布</专名>误其兄。及<专名>安石</专名>罢相，<专名>吕惠卿</专名>遂因<专名>郑侠</专名>事陷<专名>安国</专名>，坐夺官，放归田里。卒年四十七。（参考《宋史》卷三百二十七《王安国传》）</段落>
			<段落><专名>魏泰</专名>尝称：“<专名>安国</专名>性亮直，嫉恶太甚。<专名>王荆公</专名>初为参知政事，闲日因阅读<链接 xhref="#晏殊">晏元献</链接>公小词而笑曰：‘为宰相而作小词可乎？’<专名>平甫</专名>曰：‘彼亦偶然自喜而为尔，顾其事业岂止如是耶？’时<专名>吕惠卿</专名>为馆职，亦在坐，遽曰：‘为政必先放<专名>郑</专名>声，况自为之乎？’<专名>平甫</专名>正色曰：‘放<专名>郑</专名>声不若远佞人也。’<专名>吕</专名>大以为议己，自是尤与<专名>平甫</专名>相失。”（东轩笔录卷五）</段落>
			<段落>《唐宋诸贤绝妙词选》录<专名>安国</专名>词三首。</段落>
		</介绍>
	</作家>
	<作家>
		<姓名>晏几道</姓名>
		<姓名 说明="表字">叔原</姓名>
		<介绍>
			<段落><链接 xhref="#晏殊">殊</链接>第七子。（《历代诗人考略》卷十二）</段落>
			<段落>监<专名>颍昌府</专名><专名>许田镇</专名>，手写自作长短句，上府帅<注释><专名>韩少师</专名>
					<段落>维</段落>
				</注释>，<专名>少师</专名>报书“得新词盈卷，盖才有馀而德不足者。愿郎君捐有馀之才，补不足之德，不胜门下老吏之望”云。（《邵氏闻见后录》卷十九）</段落>
			<段落>年未至，乞身，退居京城赐第，不践诸贵之门。<专名>蔡京</专名>重九、冬至日，遣客求长短句，欣然两为作《鹧鸪天》：<引文>九日悲秋不到心，凤城歌管有新音。风彫碧柳愁眉淡，露染黄花笑靥深。　　初过雁，已闻砧，绮罗丛里胜登临。须教月户纤纤玉，细捧霞觞艳艳金。</引文>
				<引文>晓日迎长岁岁同，太平箫鼓间歌钟。云高未有前村雪，梅小初开昨夜风。　　罗幕翠，锦筵红，钗头罗胜写宜冬。从今屈指春期近，莫使金尊对月空。</引文>竟无一语及<专名>蔡</专名>者。（《碧鸡漫志》卷二）</段落>
			<段落><链接 xhref="#">黄庭坚</链接>序其《小山词》云：<专名>晏叔原</专名>，<链接 xhref="#晏殊">临淄公</链接>之暮子也。磊隗权奇，疏于顾忌，文章翰墨，自立规摹，常欲轩轾人，而不受世之轻重。诸公虽称爱之，而又以小谨望之，遂陆沉于下位。平生潜心六艺，玩思百家，持论甚高，未尝以沽世。余尝怪而问焉。曰：“我槃跚勃窣，犹获罪于诸公，愤而吐之，是唾人面也。”乃独嬉弄于乐府之馀，而寓以诗人之句法，清壮顿挫，能动摇人心。士大夫传之，以为有<专名>临淄</专名>之风耳，罕能味其言也。余尝论：<专名>叔原</专名>，固人英也，其痴亦自绝人。爱<专名>叔原</专名>者，皆愠而问其目。曰：“<着重>仕宦连蹇，而不能一傍贵人之门</着重>，是一痴也。论文自有体，<着重>不肯一作新进士语</着重>，此又一痴也。费资千百万，家人寒饥，而面有孺子之色，此又一痴也。人百负之而不恨，<着重>己信人，终不疑其欺己</着重>，此又一痴也。”乃共以为然。虽若此，至其乐府，可谓<着重>狎邪之大雅，豪士之鼓吹</着重>，其合者<专名>高唐</专名>、<专名>洛神</专名>之流，其下者岂减桃叶、团扇哉？（《彊村丛书》本《小山词》）	</段落>
			<段落><专名>几道</专名>自序其《<着重>小山词</着重>》云：补亡一编，补乐府之亡也。<专名>叔原</专名>往者浮沉酒中，病世之歌词，不足以析酲解愠，试续南部诸贤绪馀，作五、七字语，期以自娱。不独叙其所怀，兼写一时杯酒间闻见所同游者意中事。尝思感物之情，古今不易，窃以谓篇中之意。昔人所不遗，第于今无传尔。故今所制，通以补亡名之。始时<专名>沈</专名>十二<专名>廉叔</专名>、<专名>陈</专名>十<专名>君龙</专名>家，有<专名>莲</专名>、<专名>鸿</专名>、<专名>蘋</专名>、<专名>云</专名>，品清讴娱客。每得一解，即以草授诸儿。吾三人持酒听之，为一笑乐而已。而<专名>君龙</专名>疾废卧家，<专名>廉叔</专名>下世。昔之狂篇醉句，遂与两家歌儿酒使，俱流传于人间。自尔邮传滋多，积有窜易。七月己巳，为<专名>高平</专名>公缀缉成编。追惟往昔过从饮酒之人，或垅木已长，或病不偶。考其篇中所记悲欢合离之事，如幻如电、如昨梦前尘，但能掩卷怃然，感光阴之易迁，叹境缘之无实也！（《彊村丛书》本《小山词》）</段落>
			<段落>观<专名>庭坚</专名>及<专名>几道</专名>自序所言，于<专名>小山</专名>词之风格、蕲响，可窥见一斑矣。<专名>小山</专名>词传世者，有<专名>毛</专名>氏<专名>汲古阁</专名>《宋六十家词》本，<专名>晏端书</专名>刻《二晏词抄本》，<专名>朱</专名>氏《彊村丛书》本。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="#晏几道">叔原</链接>如<专名>金陵</专名><专名>王</专名>、<专名>谢</专名>子弟，秀气胜韵，得之天然，将不可学。</段落>
		</集评>
		<集评>
			<出处>默记卷下</出处>
			<人物>王铚</人物>
			<段落><链接 xhref="@贺铸">贺方回</链接>遍读<专名>唐</专名>人遗集，取其意以为诗词。然所得在善取<专名>唐</专名>人遗意也。不如<链接 xhref="@晏殊">晏叔原</链接>，尽见升平气象，所得者人情物态。<着重><专名>叔原</专名>妙在得于妇人，<专名>方回</专名>妙在得词人遗意</着重>。</段落>
		</集评>
		<集评>
			<出处>《直斋书录解题》卷二十一</出处>
			<人物>陈振孙</人物>
			<段落><专名>叔原</专名>词在诸名胜中，独可追逼花间，高处或过之。</段落>
		</集评>
		<集评>
			<出处><专名>汲古阁</专名>本《小山词跋》</出处>
			<人物>毛晋</人物>
			<段落>诸名胜词集，删选相半，独《小山集》直逼花间，字字娉娉袅袅，如揽<专名>嫱</专名>、<专名>施</专名>之袂，恨不能起<专名>莲</专名>、<专名>鸿</专名>、<专名>蘋</专名>、<专名>雪</专名>，按红牙板唱和一过。<着重><专名>晏</专名>氏父子，具足追配<专名>李</专名>氏父子</着重>云。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>晏</专名>氏父子，仍步<链接 xhref="@温庭筠">温</链接>、<链接 xhref="@韦庄">韦</链接>，<专名>小晏</专名>精力尤胜。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><着重><链接 xhref="@秦观">淮海</链接>、<专名>小山</专名>，古之伤心人也</着重>。其淡语皆有味，浅语皆有致。求之<专名>两宋</专名>词人，实罕其匹。<专名>子晋</专名>欲以<专名>晏</专名>氏父子追配<专名>李</专名>氏父子，诚为知言。</段落>
		</集评>
		<集评>
			<出处>《蕙风词话》未刊稿</出处>
			<人物>况周颐</人物>
			<段落>《小山词》从《<链接 xhref="@晏殊">珠玉词</链接>》出，而成就不同，体貌各具。《珠玉》比花中牡丹，《小山》其文杏乎？</段落>
		</集评>
		<集评>
			<出处>夏评小山词跋尾</出处>
			<人物>夏敬观</人物>
			<段落><专名>晏</专名>氏父子，嗣响<专名>南唐</专名>二主，才力相敌，盖不特词胜，尤有过人之情。<专名>叔原</专名>以贵人暮子，落拓一生，华屋山邱，身亲经历，哀丝豪竹，寓其微痛纤悲，宜其造诣又过于父。<链接 xhref="#黄庭坚">山谷</链接>谓为“<着重>狎邪之大雅，豪士之鼓吹</着重>”，未足以尽之也。</段落>
		</集评>
	</作家>
	<作家>
		<姓名>苏轼</姓名>
		<姓名 说明="表字">子瞻</姓名>
		<姓名 说明="号">东坡居士</姓名>
		<生卒 生="1036" 卒="1101"/>
		<介绍>
			<段落><专名>眉州</专名><专名>眉山</专名>人。父<专名>洵</专名>，游学四方。母<专名>程</专名>氏，亲授以书。闻古今成败，辄能语其要。比冠，博通经书，属文日数千言。好<专名>贾谊</专名>、<专名>陆贽</专名>书。既而读<专名>庄子</专名>，叹曰：“吾昔有见，口未能言，今见是书，得吾心矣。”</段落>
			<段落><专名>嘉祐</专名>元年（1056）试礼部，主司<链接 xhref="#">欧阳修</链接>语<链接 xhref="#梅尧臣">梅圣俞</链接>曰：“<引用>吾当避此人出一头地。</引用>”闻者始哗不厌，久乃信服。历通判<专名>杭州</专名>，知<专名>密州</专名>、<专名>徐州</专名>、<专名>湖州</专名>。御史<专名>李定</专名>、<链接 xhref="#">舒亶</链接>、<专名>何正臣</专名>摭其表语，并媒蘖所为诗，以为讪谤，逮赴台狱，欲置之死，锻炼久之不决。<专名>神宗</专名>独怜之，以<专名>黄州</专名>团练副使安置。<专名>轼</专名>与田父、野老相从溪山间，筑室于东坡，自号<专名>东坡居士</专名>。旋移<专名>汝州</专名>。</段落>
			<段落><专名>哲宗</专名>立，复朝奉郎，知<专名>登州</专名>。累迁翰林学士，知<专名>杭州</专名>。召为吏部尚书，改翰林承旨，出知<专名>颍州</专名>。<专名>绍圣</专名>初，御史论<专名>轼</专名>掌内外制日所作词命，以为讥斥先朝，贬<专名>宁远军</专名>节度副使，<专名>惠州</专名>安置。居三年，泊然无所芥蒂。又贬<专名>琼州</专名>别驾，居<专名>昌化</专名>。初僦官屋以居，有司犹谓不可，<专名>轼</专名>遂买地筑室，儋人运甓畚土以助之。独与幼子过处，读书以为乐。<专名>徽宗</专名>立，移<专名>廉州</专名>。更三大赦，还，提举<专名>玉局观</专名>。<专名>建中靖国</专名>元年（1101），卒于<专名>常州</专名>，年六十六。</段落>
			<段落><专名>轼</专名>尝自谓：“<引用>作文如行云流水，初无定质，但常行于所当行，止于所不可不止，虽嬉笑怒骂之辞，皆可书而诵之。</引用>”<着重>其体浑涵光芒，雄视百代，有文章以来，盖亦鲜矣。</着重>一时文人如<链接 xhref="#">黄庭坚</链接>、<链接 xhref="#">晁补之</链接>、<链接 xhref="#">秦观</链接>、<链接 xhref="#">张耒</链接>、<链接 xhref="#">陈师道</链接>，举世未之识，<专名>轼</专名>待之如朋俦，未尝以师资自予也。（节录《宋史》卷三百三十八《苏轼传》）</段落>
			<段落><专名>轼</专名>工诗，与<专名>黄庭坚</专名>合称“<专名>苏黄</专名>”。词更别开风气，为后世所宗仰。</段落>
			<段落><专名>毛</专名>氏<专名>汲古阁</专名>《宋六十家词》内有《东坡词》，<专名>王</专名>氏<专名>四印斋</专名>所刻词有影<专名>元延祐</专名>《东坡乐府》，<专名>朱</专名>氏《彊村丛书》复据以编年，为《东坡乐府》三卷。编者得<专名>傅干</专名>注<专名>坡</专名>词残本，更依朱本编年，别作笺注，为《东坡乐府笺》，颇便检阅。</段落>
		</介绍>
		<集评>
			<出处>《渔隐丛话》前集卷四十二引《王直方诗话》</出处>
			<人物>王直方</人物>
			<段落><链接 xhref="@苏轼">东坡</链接>尝以所作小词示<链接 xhref="#晁补之">无咎</链接>、<链接 xhref="#张耒">文潜</链接>，曰：“何如<链接 xhref="@秦观">少游</链接>？”二人皆对曰：“<引用><专名>少游</专名>诗似小词，先生小词似诗。</引用>”</段落>
		</集评>
		<集评>
			<出处>《碧鸡漫志》卷二</出处>
			<人物>王灼</人物>
			<段落><专名>东坡</专名>先生以文章馀事作诗，溢而作词曲，高处出神入天，平处尚临镜笑春，不顾侪辈。或曰：“长短句中诗也。”为此论者，乃是遭<链接 xhref="@">柳永</链接>野狐涎之毒。诗与乐府同出，岂当分异？若从<专名>柳</专名>氏家法，正自不分异耳。</段落>
			<段落><专名>东坡</专名>先生非心醉于音律者，偶尔作歌，指出向上一路，新天下耳目，弄笔者始知自振。今少年妄谓<专名>东坡</专名>移诗律作长短句，十有八九不学<专名>柳耆卿</专名>则学<链接 xhref="@曹组">曹元宠</链接>，虽可笑，亦毋用笑也。</段落>
		</集评>
		<集评>
			<出处>《历代诗馀》卷一百十五引</出处>
			<人物>陆游</人物>
			<段落>世言<专名>东坡</专名>不能歌，故所作乐府，多不协律。<专名>晁以道</专名>谓：“<专名>绍圣</专名>初，与<专名>东坡</专名>别于<专名>汴</专名>上，<专名>东坡</专名>酒酣，自歌阳关曲。”则<着重>公非不能歌，但豪放，不喜剪裁以就声律耳</着重>。试取<专名>东坡</专名>诸词歌之，曲终，觉天风海雨逼人。</段落>
		</集评>
		<集评>
			<出处><专名>汲古阁</专名>本<专名>向子諲</专名>《酒边词序》</出处>
			<人物>胡寅</人物>
			<段落>词曲者，古乐府之末造也。文章豪放之士，鲜不寄意于此者，随亦自扫其迹，曰谑浪游戏而已也。<专名>唐</专名>人为之最工者。<专名>柳耆卿</专名>后出，掩众制而尽其妙。好之者以为不可复加。及<专名>眉山</专名><专名>苏</专名>氏，一洗绮罗香泽之态，摆脱绸缪宛转之度，使人登高望远，举首高歌，而逸怀浩气，超然乎尘垢之外，于是<专名>花间</专名>为皂隶，而<专名>柳</专名>氏为舆台矣。</段落>
		</集评>
		<集评>
			<出处>《滹南诗话》</出处>
			<人物>王若虚</人物>
			<段落><链接 xhref="#晁补之">晁无咎</链接>云：“<专名>眉山</专名>公之词短于情，盖不更此境耳。”<专名>陈后山</专名>曰：“<专名>宋玉</专名>不识<专名>巫山</专名>神女而能赋之，岂待更而后知？”是直以公为不及于情也。呜呼！风韵如<专名>东坡</专名>，而谓不及于情，可乎？彼高人逸士，正当如是。其溢为小词，而闲及于脂粉之间，所谓滑稽玩戏，聊复尔尔者也。若乃纤艳淫媟，入人骨髓，如<专名>田中行</专名>、<专名>柳耆卿</专名>辈，岂公之雅趣也哉？</段落>
			<段落>公雄文大手，乐府乃其游戏，顾岂于流俗争胜哉？盖其天资不凡，辞气迈往，故落笔皆绝尘耳。</段落>
		</集评>
		<集评>
			<出处>《遗山文集》卷三十六《新轩乐府引》</出处>
			<人物>元好问</人物>
			<段落><专名>唐</专名>歌词多宫体，又皆极力为之。自<专名>东坡</专名>一出，性情之外，不知有文字，真有“一洗万古凡马空”气象。虽时作宫体，亦岂可以宫体概之？人有言，乐府本不难作，从<专名>东坡</专名>放笔后便难作。此殆以工拙论，非知<专名>坡</专名>者。所以然者，诗三百所载小夫贱妇幽忧无聊赖之语，时猝为外物感触，满心而发，肆口而成者尔。其初果欲被管弦。谐金石，经圣人手，以与六经并传乎？小夫贱妇且然，而谓<专名>东坡</专名>翰墨游戏，乃求与前人角胜负，误矣。自今观之，<专名>东坡</专名>圣处，非有意于文字之为工，不得不然之为工也。<专名>坡</专名>以来，<链接 xhref="@黄庭坚">山谷</链接>、<专名>晁无咎</专名>、<链接 xhref="@陈与义">陈去非</链接>、<链接 xhref="@辛弃疾">辛幼安</链接>诸公，俱以歌词取称，吟咏性情，留连光景，清壮顿挫，能起人妙思。亦有语意拙直，不自缘饰，因病成妍者，皆自<专名>坡</专名>发之。</段落>
		</集评>
		<集评>
			<出处>《花草蒙拾》</出处>
			<人物>王士禛</人物>
			<段落><专名>山谷</专名>云：“<专名>东坡</专名>书挟海上风涛之气。”读<专名>坡</专名>词，当作如是观，琐琐与<链接 xhref="@柳永">柳七</链接>较锱铢，无乃为<专名>髯公</专名>所笑？</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落>人赏<专名>东坡</专名>粗豪，吾赏<专名>东坡</专名>韶秀。韶秀是<专名>东坡</专名>佳处，粗豪则病也。<专名>东坡</专名>每事俱不十分用力，古文、书、画皆尔，词亦尔。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>东坡</专名>词颇似<专名>老杜</专名>诗，以其无意不可入，无事不可言也。若其豪放之致，则时与<链接 xhref="@李白">太白</链接>为近。<专名>太白</专名>《<链接 xhref="$lb-yiqine">忆秦娥</链接>》，声情悲壮。<专名>晚唐</专名>、<专名>五代</专名>，惟趋婉丽。至<专名>东坡</专名>始能复古。后世论词者，或转以<专名>东坡</专名>为变调，不知<专名>晚唐</专名>、<专名>五代</专名>乃变调也。</段落>
			<段落><专名>东坡</专名>《定风波》云：“<引用>尚馀孤瘦雪霜姿。</引用>”《荷花媚》云：“<引用>天然地，别是风流标格。</引用>”“雪霜姿”，“风流标格”，学<专名>坡</专名>词者，便可从此领取。<专名>东坡</专名>词具神仙出世之姿，方外<专名>白玉蟾</专名>诸家，惜未诣此。</段落>
		</集评>
		<集评>
			<出处>《半塘遗稿》</出处>
			<人物>王鹏运</人物>
			<段落><专名>北宋</专名>人词，如<链接 xhref="@潘阆">潘逍遥</链接>之超逸，<链接 xhref="@宋祁">宋子京</链接>之华贵，<链接 xhref="@欧阳修">欧阳文忠</链接>之骚雅，<链接 xhref="@柳永">柳屯田</链接>之广博，<链接 xhref="@晏几道">晏小山</链接>之疏俊，<链接 xhref="@秦观">秦太虚</链接>之婉约，<链接 xhref="@张先">张子野</链接>之流丽，<专名>黄文节</专名>之隽上，<链接 xhref="@贺铸">贺方回</链接>之醇肆，皆可模拟得其仿佛。唯<专名>苏文忠</专名>之清雄，夐乎轶尘绝世，令人无从步趋。盖霄壤相悬，宁止才华而已？其性情，其学问，其襟抱，举非恒流所能梦见。词家<专名>苏</专名><链接 xhref="@辛弃疾">辛</链接>并称，其实<专名>辛</专名>犹人境也，<专名>苏</专名>其殆仙乎！</段落>
		</集评>
		<集评>
			<出处>《菌阁琐谈》</出处>
			<段落><专名>沈曾植</专名>曰：“<引用><专名>东坡</专名>以诗为词，如<专名>雷大使</专名>之舞，虽极天下之工，要非本色。</引用>”此后山谈丛语也。然考<专名>蔡绦</专名>铁围山丛谈，称：“上皇在位，时属升平。手艺之人有称者，棋则有<专名>刘仲甫</专名>、<专名>晋士明</专名>，琴则有<专名>僧梵如</专名>、<专名>僧全雅</专名>，教坊琵琶则有<专名>刘继安</专名>，舞有<专名>雷中庆</专名>，世皆呼之为<专名>雷大使</专名>，笛则<专名>孟水清</专名>。此数人者，视前代之技皆过之。”然则<专名>雷大使</专名>乃教坊绝技，谓非本色，将外方乐乃为本色乎？</段落>
		</集评>
		<集评>
			<出处><专名>吷庵</专名>《手批东坡词》</出处>
			<人物>夏敬观</人物>
			<段落><专名>东坡</专名>词如春花散空，不着迹象，使柳枝歌之，正如天风海涛之曲，中多幽咽怨断之音，此其上乘也。若夫激昂排宕、不可一世之概，<专名>陈无己</专名>所谓：“如教坊<专名>雷大使</专名>之舞，虽极天下之工，要非本色。”乃其第二乘也。后之学<专名>苏</专名>者，惟能知第二乘，未有能达上乘者，即<专名>稼轩</专名>亦然。<专名>东坡</专名>《<链接 xhref="$ss-yyy-mingyuerushuang">永遇乐</链接>》词云：“<引用>紞如三鼓，铿然一叶，黯黯梦云惊断。夜茫茫，重寻无处，觉来小园行遍。</引用>”此数语，可作<专名>东坡</专名>自道圣处。</段落>
		</集评>
	</作家>
	<作家>
		<姓名>黄庭坚</姓名>
		<姓名 说明="表字">鲁直</姓名>
		<姓名 说明="号">山谷道人</姓名>
		<生卒 生="1045" 卒="1105"/>
		<介绍>
			<段落><专名>洪州</专名><专名>分宁</专名>人。举进士，调<专名>叶县</专名>尉。<专名>熙宁</专名>初，教授北京国子监。<链接 xhref="#">苏轼</链接>尝见其诗文，以为“<引用>超轶绝尘，独立万物之表，世久无此作</引用>”，由是声明始震。知<专名>太和县</专名>，<专名>哲宗</专名>立，召为校书郎，累擢起居舍人、国史编修官。<专名>绍圣</专名>初，出知<专名>宣州</专名>，改<专名>鄂州</专名>。旋贬<专名>涪州</专名>别驾，移<专名>戎州</专名>，<专名>庭坚</专名>泊然不以迁谪介意，<专名>蜀</专名>士慕从之游，讲学不倦。<专名>徽宗</专名>即位，起监<专名>鄂州</专名>税，知<专名>舒州</专名>，以吏部员外郎召，皆辞不行。丐郡，得知<专名>太平州</专名>。至之九日，罢，主管<专名>玉龙观</专名>。复除名，编管<专名>宜州</专名>。三年，徙<专名>永州</专名>，未闻命而卒，年六十一。</段落>
			<段落><专名>庭坚</专名>与<链接 xhref="#">张耒</链接>、<链接 xhref="#">晁补之</链接>、<链接 xhref="#">秦观</链接>俱游<专名>苏轼</专名>门，天下称为<专名><着重>四学士</着重>
				</专名>，而<专名>庭坚</专名>于文章尤长于诗，<专名>蜀</专名>、<专名>江西</专名>君子以<专名>庭坚</专名>配<专名>轼</专名>，故称“<专名>苏黄</专名>”。<专名>轼</专名>为侍从时，举<专名>庭坚</专名>自代，其词有“瓌伟之文，妙绝当世；孝友之行，追配古人”之语，其重之也如此！初游<专名>灊皖</专名><专名>山谷寺</专名><专名>石牛洞</专名>，乐其林泉之胜，因自号<专名>山谷道人</专名>云。（节录《宋史》卷四百四十四《文苑传》）</段落>
			<段落><专名>庭坚</专名>词行世者，有<专名>毛</专名>氏<专名>汲古阁</专名>《宋六十家词》本《山谷词》，<专名>朱</专名>氏《彊村丛书》本《山谷琴趣外篇》。<专名>商务印书馆</专名>四部丛刊影<专名>宋</专名>本《山谷琴趣外篇》，为<专名>彊村</专名>本所从出。</段落>
		</介绍>
		<集评>
			<出处>《渔隐丛话》后集卷三十三</出处>
			<人物>陈师道</人物>
			<段落>今代词手，惟<链接 xhref="@秦观">秦七</链接>、<链接 xhref="@黄庭坚">黄九</链接>耳，<专名>唐</专名>诸人不逮也。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>黄山谷</专名>词，用意深至，自非小才所能办。惟故以生字、俚语侮弄世俗，若为<专名>金</专名>、<专名>元</专名>曲家滥觞。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><链接 xhref="#陈师道">后山</链接>以<专名>秦七</专名>、<专名>黄九</专名>并称，其实<专名>黄</专名>非<专名>秦</专名>匹也。若以比<链接 xhref="@柳永">柳</链接>，差为得之。盖其得也，则<专名>柳</专名>词明媚，<专名>黄</专名>词疏宕，而亵诨之作，所失亦均。</段落>
		</集评>
		<集评>
			<出处>手批山谷词</出处>
			<人物>夏敬观</人物>
			<段落><专名>后山</专名>称：“今代词手，惟<专名>秦七</专名>、<专名>黄九</专名>。”<专名>少游</专名>清丽、<专名>山谷</专名>重拙，自是一时敌手。至用谚语作俳体，时移世易，语言变迁，后之阅者渐不能明，此亦自然之势。试检<专名>扬子云</专名>绝代语，有能一一释其义者乎？以市井语入词，始于<链接 xhref="@柳永">柳耆卿</链接>；<专名>少游</专名>、<专名>山谷</专名>各有数篇，<专名>山谷</专名>特甚之又甚，至不可句读，若此类者，学者可不必步趣耳。曩疑<专名>山谷</专名>词太生硬，今细读，悟其不然。“<引用>超轶绝尘，独立万物之表；驭风骑气，以与造物者游</引用>”，<链接 xhref="#苏轼">东坡</链接>誉<专名>山谷</专名>之语也。吾于其词亦云。</段落>
		</集评>
	</作家>
	<作家>
		<姓名>秦观</姓名>
		<姓名 说明="表字">少游</姓名>
		<姓名 说明="表字">太虚</姓名>
		<姓名 说明="号">淮海居士</姓名>
		<生卒 生="1049" 卒="1100"/>
		<介绍>
			<段落><专名>扬州</专名><专名>高邮</专名>人。少豪隽，慷慨溢于文词。举进士，不中。强志盛气，好大而见奇，读兵家书，与己意合。见<链接 xhref="#">苏轼</链接>于<专名>徐</专名>，为赋黄楼，轼以为有<专名>屈</专名>、<专名>宋</专名>才。又介其诗于<链接 xhref="#">王安石</链接>，<专名>安石</专名>亦谓清新似<专名>鲍</专名>、<专名>谢</专名>。<专名>轼</专名>勉以应举为亲养，始登第，调<专名>定海</专名>主簿、<专名>蔡州</专名>教授。<专名>元祐</专名>初，<专名>轼</专名>荐于朝，除太傅博士，兼国史院编修官。<专名>绍圣</专名>初，坐党籍，出通判<专名>杭州</专名>，贬监<专名>处州</专名>酒税。削秩，徙<专名>郴州</专名>，继编管<专名>横州</专名>，又徙<专名>雷州</专名>。<专名>徽宗</专名>立，复<专名>宣德</专名>郎，放还，至<专名>藤州</专名>，出游<专名>华光寺</专名>，为客道梦中长短句，索水欲饮，水至，笑视之而卒。先自作挽词，其语哀甚，读者悲伤之。年五十三。<专名>观</专名>长于议论，文丽而思深。及死，<专名>轼</专名>闻之，叹曰：“<专名>少游</专名>不幸死道路，哀哉！世岂复有斯人乎？”（节录《宋史》卷四百四十四《文苑传》）</段落>
			<段落><专名>秦</专名>词有<专名>毛</专名>氏<专名>汲古阁</专名>《宋六十家词》本《淮海词》，<专名>朱</专名>氏《彊村丛书》本《淮海居士长短句》，近人<专名>叶恭绰</专名>复取<专名>宋</专名>刊本二种，影印行世，最称善本。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="@张先">张子野</链接>、<链接 xhref="@秦观">秦少游</链接>，俊逸精妙。<专名>少游</专名>屡困<专名>京洛</专名>，故疏荡之风不除。</段落>
		</集评>
		<集评>
			<出处>《词源》卷下</出处>
			<人物>张炎</人物>
			<段落><专名>秦少游</专名>词，体制淡雅，气骨不衰，清丽中不断意脉，咀嚼无滓，久而知味。</段落>
		</集评>
		<集评>
			<出处>《介存斋论词杂著》引</出处>
			<人物>董士锡</人物>
			<段落><专名>少游</专名>正以平易近人，故用力者终不能到。</段落>
		</集评>
		<集评>
			<出处>《宋四家词选》序论</出处>
			<人物>周济</人物>
			<段落><专名>少游</专名>最和婉醇正，稍逊<链接 xhref="@周邦彦">清真</链接>者辣耳。</段落>
			<段落><专名>少游</专名>意在含蓄，如花初胎，故少重笔。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>少游</专名>词有<链接 xhref="@晏几道">小晏</链接>之妍，其幽趣则过之。<专名>秦少游</专名>词，得花间、尊前遗韵，却能自出清新。<链接 xhref="@苏轼">东坡</链接>词雄姿逸气，高轶古人，且称<专名>少游</专名>为词手。<链接 xhref="@黄庭坚">山谷</链接>倾倒于<专名>少游</专名>《<链接 xhref="$qg-qianqiusui">千秋岁</链接>》词“<引用>落红万点愁如海</引用>”之句，至不敢和。要其他词之妙，似此者岂少哉？</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>少游</专名>以绝尘之才，早与胜流，不可一世，而一谪南荒，遽丧灵宝。故所为词，寄慨身世，闲雅有情思，酒边花下，一往而深，而怨悱不乱，悄乎得《小雅》之遗，<链接 xhref="@李煜">后主</链接>而后，一人而已。昔<专名>张天如</专名>论<专名>相如</专名>之赋云：“他人之赋，赋才也；<专名>长卿</专名>，赋心也。”予于<专名>少游</专名>之词亦云：<引用>他人之词，词才也；<专名>少游</专名>，词心也；得之于内，不可以传</引用>。虽<链接 xhref="@苏轼">子瞻</链接>之明俊，<链接 xhref="@柳永">耆卿</链接>之幽秀；犹若有瞠乎后者，况其下耶？</段落>
		</集评>
		<集评>
			<出处>《蕙风词话》卷二</出处>
			<人物>况周颐</人物>
			<段落>有<专名>宋</专名><专名>熙</专名>、<专名>丰</专名>间，词学称极盛，<链接 xhref="@苏轼">苏长公</链接>提倡风雅，为一代斗山。<专名>黄山谷</专名>、<专名>秦少游</专名>、<链接 xhref="@晁补之">晁无咎</链接>，皆长公之客也。<专名>山谷</专名>、<专名>无咎</专名>皆工倚声，体格于长公为近。惟<专名>少游</专名>自辟蹊径，卓然名家。盖其天分高，故能抽秘骋妍于寻常擩染之外，而其所以契合长公者独深。<专名>张文潜</专名>赠<专名>李德载</专名>诗，有云：“<引用><专名>秦</专名>文倩丽舒桃李。</引用>”彼所谓文，固指一切文字而言。若以其词论，直是初日芙蓉，晓风杨柳。倩丽之桃李，容犹当之有愧色焉。<专名>王晦叔</专名>《碧鸡漫志》云：“<专名>黄</专名>、<专名>晁</专名>二家词，皆学<专名>坡</专名>公，得其七八。”而于<专名>少游</专名>独称其“俊逸精妙”，与<专名>张子野</专名>并论，不言其学<专名>坡</专名>公，可谓知<专名>少游</专名>者矣。</段落>
		</集评>
		<集评>
			<出处><专名>吷庵</专名>手校《淮海词跋》</出处>
			<人物>夏敬观</人物>
			<段落><专名>少游</专名>词清丽婉约，辞情相称，诵之回肠荡气，自是词中上品。比之<专名>山谷</专名>，诗不及远甚，词则过之。盖<专名>山谷</专名>是<专名>东坡</专名>一派，<专名>少游</专名>则纯乎词人之词也。</段落>
			<段落><专名>东坡</专名>尝讥<专名>少游</专名>：“不意别后，公却学<链接 xhref="@柳永">柳七</链接>！”<专名>少游</专名>学<专名>柳</专名>，岂用讳言？稍加以<专名>坡</专名>，便成为<专名>少游</专名>词。学者细玩，当不易吾言也。</段落>
		</集评>
	</作家>
	<作家>
		<姓名>张耒</姓名>
		<姓名 说明="表字">文潜</姓名>
		<生卒 生="1052" 卒="1112"/>
		<介绍>
			<段落><专名>楚州</专名><专名>淮阴</专名>人。游学于<专名>陈</专名>，学官<链接 xhref="#">苏轼</链接>爱之，因得从<专名>轼</专名>游。<专名>轼</专名>称<着重>其文汪洋沖澹，有一倡三叹之声</着重>。弱冠第进士，历<专名>临淮</专名>主簿、<专名>寿安</专名>尉、<专名>咸平县</专名>丞，入为太学录。<专名>范纯仁</专名>以馆阁荐，试秘书省正字，累擢起居舍人。</段落>
			<段落><专名>绍圣</专名>初，以直龙图阁知<专名>润州</专名>。坐党籍，徙<专名>宣州</专名>，谪监<专名>黄州</专名>酒税。</段落>
			<段落><专名>徽宗</专名>立，起为通判<专名>黄州</专名>，知<专名>兖州</专名>。召为太常少卿，复出知<专名>颍州</专名>、<专名>汝州</专名>。<专名>崇宁</专名>初，复坐党籍落职，贬<专名>房州</专名>别驾，安置于<专名>黄</专名>。五年，得自便居<专名>陈州</专名>。</段落>
			<段落><专名>耒</专名>仪观甚伟，<着重>有雄才，笔力绝健，于骚词尤长</着重>。二<专名>苏</专名>及<链接 xhref="#">黄庭坚</链接>、<链接 xhref="#">晁补之</链接>辈相继没，<专名>耒</专名>独存，士人就学者众，分日载酒肴饮食之。卒年六十一。（节录《宋史》卷四百四十四《文苑传》）</段落>
			<段落><专名>耒</专名>在<专名>苏门四学士</专名>中，作词最少。近人<专名>赵万里</专名>于诸家选本及<专名>宋</专名>人笔记中辑得六首，题曰《<着重>柯山诗馀</着重>》，刊入《校辑宋金元人词》中。</段落>
		</介绍>
	</作家>
	<作家>
		<姓名>贺铸</姓名>
		<姓名 说明="表字">方回</姓名>
		<姓名 说明="号">庆湖遗老</姓名>
		<生卒 生="1052" 卒="1125"/>
		<介绍>
			<段落>
				<注释><专名>卫州</专名>
					<段落>案《庆湖遗老诗集》自序录“<专名>越人</专名>”，《彊村丛书》本《东山词》作“<专名>山阴</专名><专名>贺铸</专名>”</段落>
				</注释>人。长七尺，面铁色，眉目耸拔。喜谈当世事，可否不少假借。虽贵要权倾一时，少不中意，极口诋之无遗辞。人以为近侠。博学强记，工语言，深婉丽密，如次组绣。尤长于度曲，掇拾人所弃遗，少加檃括，皆新奇。尝言：“<着重>吾笔端驱使<专名>李商隐</专名>、<链接 xhref="#">温庭筠</链接>，常奔命不暇</着重>。”初娶宗女，隸籍右，选监<专名>太原</专名>工作。时<专名>江</专名><专名>淮</专名>间有<专名>米芾</专名>，以魁岸奇谲知名。<专名>铸</专名>以气侠雄爽，适相先后。两人每相遇，瞋目抵掌，论辩锋起，终日各不能屈，谈者争传为口实。<专名>元祐</专名>中，<专名>李清臣</专名>执政，奏换通直郎，通判<专名>泗州</专名>，又倅<专名>太平州</专名>。竟以尚气使酒，不得美官，悒悒不得志，食宫祠禄，退居<专名>吴</专名>下，稍务引远世故，亦无复轩轾如平日。家藏书万馀卷，手自校雠，无一字误。其所与交终始厚者，惟<专名>信安</专名><专名>程俱</专名>。<专名>铸</专名>自裒歌词，名《<着重>东山乐府</着重>》，<专名>俱</专名>为序之。尝自言<专名>唐</专名>谏议大夫<专名>知章</专名>之后，居<专名>越</专名>之湖泽所谓<专名>镜湖</专名>者，本<专名>庆湖</专名>也，故<专名>铸</专名>自号<专名>庆湖遗老</专名>。（摘录《宋史》卷四百四十三《文苑传》）</段落>
			<段落>年七十四，以<专名>宣和</专名>七年二月甲寅，卒于<专名>常州</专名>之僧舍。（据<专名>程俱</专名>撰《贺公墓志铭》）</段落>
			<段落><专名>谯郡</专名><链接 xhref="#">张耒</链接>序其《东山词》云：余友<专名>贺方回</专名>，博学，业文，而乐府之词，高绝一世，携一编示余，大抵倚声而为之词，皆可歌也。或者讥<专名>方回</专名>好学、能文，而惟是为工，何哉？余应之曰：“<引用>是所谓满心而发，肆口而成，虽欲已焉而不得者。若其粉泽之工，则其才之所至，亦不自知也。夫其盛丽如游<专名>金</专名>、<专名>张</专名>之堂，而妖冶如揽<专名>嫱</专名>、<专名>施</专名>之怯，幽洁如<专名>屈</专名>、<专名>宋</专名>，悲壮如<专名>苏</专名>、<专名>李</专名>，览者自知之，盖有不可胜言者矣。</引用>”（《彊村丛书》本《东山词》卷首）</段落>
			<段落><专名>东山</专名>词行世者，有<专名>侯文灿</专名>名家词集本，<专名>王鹏运</专名><专名>四印斋</专名>所刻词本，<专名>陶湘</专名><专名>涉园</专名>景《宋金元明词》本续刻本，《彊村丛书》本。<专名>朱</专名>本晚出，最完善。</段落>
		</介绍>
		<集评>
			<出处>《词源》卷下</出处>
			<人物>张炎</人物>
			<段落>词中一个生硬字用不得，须是深加煅炼，字字敲打得响，歌诵妥溜，方为本色语。如<链接 xhref="@贺铸">贺方回</链接>、<链接 xhref="@吴文英">吴梦窗</链接>，皆善于炼字面，多于<链接 xhref="@">温庭筠</链接>、<专名>李长吉</专名>诗中来。</段落>
		</集评>
		<集评>
			<出处>《人间词话》卷下</出处>
			<人物>王国维</人物>
			<段落><专名>北宋</专名>名家，以<专名>方回</专名>为最次。其词如<专名>历下</专名>、<专名>新城</专名>之诗，非不华赡，惜少真味。</段落>
		</集评>
		<集评>
			<出处>手批《东山词》</出处>
			<人物>夏敬观</人物>
			<段落><专名>王直方</专名>诗话谓<专名>方回</专名>言：学诗于前辈，得八句云：“<引用>平淡不涉于流俗，奇古不邻于怪僻，题咏不窘于物义，叙事不病于声律，以兴深者通物理，用事工者如己出，格见于成篇浑然不可镌，气出于言外浩然不可屈。</引用>”此八语，余谓亦<专名>方回</专名>作词之诀也。</段落>
			<段落>小令喜用前人成句，其造句亦恒类晚<专名>唐</专名>人诗。慢词命辞遣意，多自<专名>唐</专名>贤诗篇得来，不施破碎藻采，可谓无假脂粉，自然秾丽。<链接 xhref="@张炎">张叔夏</链接>谓“于<专名>吴梦窗</专名>皆善于炼字面者，多于<专名>李长吉</专名>、<专名>温庭筠</专名>诗中来”，大谬不然。<专名>方回</专名>词取材于<专名>长吉</专名>、<专名>飞卿</专名>者不多，所以整而不碎也。</段落>
		</集评>
		<集评>
			<出处>《历代词人考略》卷十四</出处>
			<人物>况周颐</人物>
			<段落>按填词以厚为要恉。<链接 xhref="@苏轼">苏</链接>、<链接 xhref="@辛弃疾">辛</链接>词皆极厚，然不易学，或不能得其万一，而转滋流弊，如粗率、叫嚣、澜浪之类。<链接 xhref="@贺铸">东山词</链接>亦极厚，学之却无流弊。信能得其神似，进而窥<专名>苏</专名>、<专名>辛</专名>堂奥，何难矣。厚之一字，关系性情。“解道<专名>江南</专名>断肠句”，<专名>方回</专名>之深于情也。<专名>企鸿轩</专名>蓄书万馀卷，得力于酝酿者又可知。<专名>张叔夏</专名>作《词源》，于<专名>方回</专名>但许其善炼字面，讵深知<专名>方回</专名>者耶？</段落>
		</集评>
	</作家>
	<作家>
		<姓名>晁补之</姓名>
		<姓名 说明="表字">无咎</姓名>
		<姓名 说明="号">归来子</姓名>
		<生卒 生="1053" 卒="1110"/>
		<介绍>
			<段落><专名>济州</专名><专名>巨野</专名>人。十七岁，从父官<专名>杭州</专名>倅，<链接 xhref="#">苏轼</链接>称其文博辩隽伟，绝人远甚，必显于世，由是知名。</段落>
			<段落>举进士，调<专名>北京</专名>国子监教授。<专名>元祐</专名>初，为太子正。<专名>李清臣</专名>荐堪馆阁，召试，除秘书省正字，迁校书郎，以秘阁校理通判<专名>扬州</专名>。坐修<专名>神宗</专名>实录失实，降通判<专名>应天府</专名><专名>亳州</专名>，又贬监<专名>处</专名>、<专名>信</专名>二州酒税。<专名>徽宗</专名>立，复以著作召，拜礼部郎中，兼国史编修实录检讨官。出知<专名>河中府</专名>，徙<专名>湖州</专名>、<专名>密州</专名>、<专名>果州</专名>，遂主管<专名>鸿庆宫</专名>。还家，葺归来园，自号<专名>归来子</专名>。<专名>大观</专名>末，出党籍，起知<专名>达州</专名>，改<专名>泗州</专名>，卒，年五十八。补之才气飘逸，嗜学不知倦，文章温润典缛，其<着重>凌丽奇卓，出于天成</着重>。（节录《宋史》卷四百四十四《文苑传》）</段落>
			<段落><专名>补之</专名>尝评本朝乐章云：世言<链接 xhref="@柳永">柳耆卿</链接>曲俗，非也。如《<链接 xhref="$ly-bsgz-duixiaoxiaomuyu">八声甘州</链接>》云：“<引用>渐霜风凄紧，关河冷落，残照当楼。</引用>”此真<专名>唐</专名>人语，不减高处矣。<链接 xhref="@欧阳修">欧阳永叔</链接>《<链接 xhref="$oyx-hxs-dishangyouren">浣溪沙</链接>》云：“<引用>堤上游人逐画船，拍堤春水四垂天，绿杨楼外出秋千。</引用>”要皆绝妙，然只一“出”字，自是后人道不到处。<链接 xhref="@苏轼">苏东坡</链接>词，人谓多不谐音律，然居士词横放杰出，自是曲子中缚不住者。<链接 xhref="@黄庭坚">黄鲁直</链接>间作小词，固高妙；然不是当行家语，自是著腔子唱好诗。<链接 xhref="@晏几道">晏元献</链接>不蹈袭人语，而风调闲雅。如“<链接 xhref="$cbz-zgt-caixiuyinqin">
					<引用>舞低杨柳楼心月，歌尽桃花扇底风</引用>
				</链接>”，知此人不住三家村也。<链接 xhref="@张先">张子野</链接>与<专名>柳耆卿</专名>齐名，而时以<专名>子野</专名>不及<专名>耆卿</专名>；然<专名>子野</专名>韵高，是<专名>耆卿</专名>所乏处。近世以来，作者皆不及<链接 xhref="@秦观">秦少游</链接>。如“<链接 xhref="$qg-mtf-shanmoweiyun">
					<引用>斜阳外，寒鸦万点，流水绕孤村</引用>
				</链接>”，虽不识字人，亦知是天生好言语。（《能改斋漫录》卷十六。《渔隐丛话》后集卷三十三引《复斋漫录》，文字少有出入。）</段落>
			<段落><专名>补之</专名>词称《琴趣外篇》，有<专名>汲古阁</专名>刊《宋六十家词》本，<专名>吴昌绶</专名><专名>双照楼</专名>景<专名>宋</专名><专名>元</专名><专名>明</专名>本词本。</段落>
		</介绍>
		<集评>
			<出处>《直斋书录解题》卷二十一</出处>
			<人物>陈振孙</人物>
			<段落><专名>晁</专名>尝云：“今代词手，唯<链接 xhref="@秦观">秦七</链接>、<链接 xhref="@黄庭坚">黄九</链接>，他人不能及也。”然二公之词，亦自有不同者。若<链接 xhref="#晁补之">晁无咎</链接>者，固未多逊也。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><链接 xhref="@苏轼">东坡</链接>词，在当时鲜于同调，不独<专名>秦七</专名>、<专名>黄九</专名>，别成两派也。<专名>晁无咎</专名>坦易之怀，磊落之气，差堪骖靳，然悬崖撒手处，<专名>无咎</专名>莫能追蹑矣。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>晁无咎</专名>为<专名>苏门四士</专名>之一，所为诗馀，无<专名>子瞻</专名>之高华，而沉咽则过之。</段落>
		</集评>
		<集评>
			<出处>《忍寒词序》</出处>
			<人物>张尔田</人物>
			<段落>学<专名>东坡</专名>者，必自<专名>无咎</专名>起，再降则为<链接 xhref="@叶梦得">叶石林</链接>，此<专名>北宋</专名>正轨也。</段落>
		</集评>
	</作家>
	<作家>
		<姓名>陈师道</姓名>
		<姓名 说明="表字">履常</姓名>
		<姓名 说明="表字">无己</姓名>
		<生卒 生="1053" 卒="1101"/>
		<介绍>
			<段落><专名>彭城</专名>人。年十六，以文谒<专名>曾巩</专名>。<专名>巩</专名>一见奇之，留受业。<专名>元祐</专名>初，<专名>苏轼</专名>、<专名>付尧俞</专名>、<专名>孙觉</专名>荐其文行，起为<专名>徐州</专名>教授。又用<专名>梁焘</专名>荐为太学博士。家素贫，或经日不炊，妻子愠见，弗恤也。久之，召为秘书省正字。卒年四十九，友人<专名>邹浩</专名>买棺敛之。<专名>师道</专名>高介有节，喜作诗，自云学<链接 xhref="#">黄庭坚</链接>，至其高处，或谓过之，然小不中意，辄焚去。（摘录《宋史》卷四百四十四《文苑传》）</段落>
			<段落><专名>师道</专名>所作《<着重>后山词</着重>》，刊入<专名>汲古阁</专名>《宋六十家词》中，仅四十九阕。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="@陈师道">陈无己</链接>所作数十首，号曰语业，妙处如其诗。但用意太深，有时僻涩。</段落>
		</集评>
		<集评>
			<出处>《放翁题跋》</出处>
			<人物>陆游</人物>
			<段落><专名>陈无己</专名>诗妙天下，以其馀作词，宜其工矣，顾乃不然，殆未易晓也。</段落>
		</集评>
		<集评>
			<出处>《历代词人考略》卷十二</出处>
			<人物>王鹏运</人物>
			<段落>词名诗馀，<专名>后山</专名>词其诗之馀矣。卷中精警之句，亦复隐秀在神，蕃艳为质，<链接 xhref="@秦观">秦七</链接>、<链接 xhref="@黄庭坚">黄九</链接>蔑以加。昔<专名>杜少陵</专名>诗云：“文章千古事，得失寸心知。”国朝<链接 xhref="#纳兰性德">纳兰容若</链接>自言其为诗词，“如鱼饮水，冷暖自知而已。”笃行如<专名>后山</专名>，讵漫然自矜者？<注释>
					<段落>案《渔隐丛话》述<专名>师道</专名>语，谓于词不减<专名>秦七</专名>、<专名>黄九</专名>。</段落>
				</注释>特可为知者道耳。</段落>
		</集评>
	</作家>
	<作家>
		<姓名>王雱</姓名>
		<姓名 说明="表字">元泽</姓名>
		<介绍>
			<段落><链接 xhref="#王安石">安石</链接>子。性敏甚，未冠，已著书数万言。举进士，调<专名>旌德</专名>尉。<专名>雱</专名>气豪，睥睨一世，不能作小官，作策二十馀篇，极论天下事。召见，除太子中允，崇政殿说书，擢天章阁待制，兼侍讲。<专名>安石</专名>更张政事，<专名>雱</专名>实导之。常称<专名>商鞅</专名>为豪杰之士，言不诛异议者法不行。卒时才三十三。（节录《宋史》卷三百二十七《王安石附子雱传》）</段落>
			<段落><专名>雱</专名>词传世，仅两阕。</段落>
		</介绍>
	</作家>
	<作家>
		<姓名>晁端礼</姓名>
		<姓名 说明="表字">次膺</姓名>
		<介绍>
			<段落>其先<专名>澶州</专名><专名>清丰</专名>人，徙家<专名>彭门</专名>。<专名>熙宁</专名>六年进士，两为县令，忤上官，坐废。（《词林纪事》卷六）</段落>
			<段落><专名>政和</专名>癸巳（1113），<专名>大晟</专名>乐成，嘉瑞既至。<注释><专名>蔡元长</专名>
					<段落>京</段落>
				</注释>以<专名>晁端礼次膺</专名>荐于<专名>徽宗</专名>，诏乘驿赴阙。<专名>次膺</专名>至都，会禁中嘉莲生，分苞合趺，夐出天造，人意有不能形容者。<专名>次膺</专名>效乐府体，属词以进，名并蒂芙蓉。上览之，称善，除<专名>大晟府</专名>协律郎，不克受而卒。（《能改斋漫录》卷十六）</段落>
			<段落><链接 xhref="#">晁补之</链接>常与唱和，称之为<专名>次膺十二叔</专名>。（《晁氏琴趣外篇》）</段落>
			<段落><专名>曾慥</专名>《乐府雅词》录其词十九首。词集名《<着重>闲斋琴趣</着重>》，有<专名>吴昌绶</专名><专名>双照楼</专名>影<专名>宋</专名>刊本。</段落>
		</介绍>
	</作家>
	<作家>
		<姓名>赵令畤</姓名>
		<姓名 说明="表字">景贶</姓名>
		<姓名 说明="表字">德麟</姓名>
		<姓名 说明="号">聊复翁</姓名>
		<介绍>
			<段落>初字<专名>景贶</专名>，<链接 xhref="#">苏轼</链接>为改字<专名>德麟</专名>，自号<专名>聊复翁</专名>，<专名>太祖</专名>次子<专名>燕王德昭</专名>玄孙。<专名>元祐</专名>六年（1091），签书<专名>颍州</专名>公事。时<专名>轼</专名>为守，荐其才于朝。<专名>轼</专名>被窜，坐交通，罚金。<专名>绍圣</专名>初，官至右朝请大夫，改右监门卫大将军，历<专名>荣州</专名>防御使，<专名>洪州</专名>观察使。<专名>绍兴</专名>初，袭封<专名>安定</专名>郡王，迁<专名>宁远军</专名>承宣使，同知行在大宗正事。（《历代词人考略》卷十六）</段落>
			<段落>传世有《<着重>侯鲭录</着重>》，内载《蝶恋花》《鼓子词》十二阕，咏<专名>元稹</专名>《会真记》事。《乐府雅词》录<专名>赵</专名>词二十二首，《唐宋诸贤绝妙词选》录九首。近人<专名>赵万里</专名>从诸选本辑得三十六首，仍题《<着重>聊复集</着重>》一卷，刊入《校辑宋金元人词》第一册中。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="@赵令畤">赵德麟</链接>、<注释><链接 xhref="@李廌">李方叔</链接>
					<段落>廌</段落>
				</注释>，皆<链接 xhref="@苏轼">东坡</链接>客，其气味殊不近，<专名>赵</专名>婉而<专名>李</专名>俊，各有所长。晚年皆荒醉<专名>汝</专名>、<专名>颍</专名>、<专名>京</专名>、<专名>洛</专名>间，时出滑稽语。</段落>
		</集评>
	</作家>
	<作家>
		<姓名>李廌</姓名>
		<姓名 说明="表字">方叔</姓名>
		<介绍>
			<段落>其先自<专名>郓</专名>徙<专名>华</专名>。谒<链接 xhref="#">苏轼</链接>于<专名>黄州</专名>，贽文求知。<专名>轼</专名>谓其<着重>笔墨澜翻，有飞沙走石之势</着重>。拊其背曰：“子之才，万人敌也。抗之以高节，莫之能御矣。”乡举试礼部，<专名>轼</专名>典贡举，遗之，赋诗以自责。中年绝进取意，谓<专名>颍</专名>为人物渊藪，始定居<专名>长社</专名>，县令<专名>李佐</专名>及里人买宅处之，卒年五十一。（节录《宋史》卷四百四十四《文苑传》）</段落>
			<段落>《唐宋诸贤绝妙词选》录存其《虞美人》、《清平乐》各一首。</段落>
		</介绍>
	</作家>
	<作家>
		<姓名>晁冲之</姓名>
		<姓名 说明="表字">叔用</姓名>
		<姓名 说明="表字">用道</姓名>
		<姓名 说明="号">具茨先生</姓名>
		<介绍>
			<段落><专名>巨野</专名>人。举进士。<专名>绍圣</专名>初，以党论被逐，隐居<专名>具茨山</专名>下，号<专名>具茨先生</专名>。（《历代诗馀》卷一百三）</段落>
			<段落>《乐府雅词》卷中录《冲之词》十三首，《唐宋诸贤绝妙词选》卷五录五首。<专名>赵万里</专名>辑得十六首为《晁叔用词》一卷，刊入《校辑宋金元人词》第一册中。</段落>
		</介绍>
		<集评>
			<出处>《历代词人考略》卷十六</出处>
			<人物>况周颐</人物>
			<段落><链接 xhref="@晁冲之">晁叔用</链接>慢词，纡徐排调，略似<链接 xhref="@柳永">柳耆卿</链接>。</段落>
		</集评>
	</作家>
	<作家>
		<姓名>王观</姓名>
		<姓名 说明="表字">通叟</姓名>
		<姓名 说明="号">逐客</姓名>
		<介绍>
			<段落><专名>如皋</专名>人。试<专名>开封府</专名>第一，中<专名>元祐</专名>二年（1087）进士第，官翰林学士，以赋应制词被谪，因自号<专名>逐客</专名>。（《历代诗馀》卷一百三词人姓氏。编者案：《能改斋漫录》卷十七：“<专名>王观</专名>学士尝应制撰《清平乐》词云‘黄金殿里’云云，<专名>高太皇</专名>以为媟渎<专名>神宗</专名>，翌日罢职，世遂有<专名>逐客</专名>之号。”）一云：<专名>高邮</专名>人，<专名>嘉祐</专名>二年（1057）进士，累迁<专名>大理</专名>丞，知<专名>江都</专名>县，著《扬州赋》、《芍药谱》，有《<着重>冠柳词</着重>》。（《词林纪事》卷五）</段落>
			<段落>《唐宋诸贤绝妙词选》卷五录《通叟词》九首。<专名>赵万里</专名>辑《冠柳集》一卷，都十五首，刊入《校辑宋金元人词》第一册中。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><专名>王逐客</专名>才豪，其新丽处与轻狂处，皆足惊人。</段落>
		</集评>
	</作家>
	<作家>
		<姓名>舒亶</姓名>
		<姓名 说明="表字">信道</姓名>
		<介绍>
			<段落><专名>明州</专名><专名>慈溪</专名>人。试礼部第一，调<专名>临海</专名>尉。<专名>张商英</专名>称其材，用为审官院主簿，迁奉礼郎。</段落>
			<段落><专名>郑侠</专名>既贬，复被逮。<专名>亶</专名>承命往捕，遇诸<专名>陈</专名>，搜<专名>侠</专名>篋，得所录名士谏草，有言新法事及亲朋书，悉按姓名治之，窜<专名>侠</专名>岭南，<专名>冯京</专名>、<链接 xhref="#">王安国</链接>诸人皆得罪。擢<专名>亶</专名>太子中允。<专名>元丰</专名>初，加集贤校理，同<专名>李定</专名>劾<链接 xhref="#">苏轼</链接>作为歌诗讥讪时事。始<专名>亶</专名>以<专名>商英</专名>荐得用，后反陷之。超拜给事中，权直学士院。逾月，为御史中丞，举劾多私，气焰薰灼，见者侧目。坐罪废斥，远近称快。<专名>崇宁</专名>初，知<专名>南康军</专名>。<专名>蔡京</专名>使知<专名>荆南</专名>，以开边功，由直龙图阁进待制，卒。（节录《宋史》卷三百二十九舒亶传）</段落>
			<段落>《乐府雅词》录其词四十八首，<专名>赵万里</专名>辑为《舒学士词》一卷，刊入《校辑宋金元人词》第一册中。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><专名>舒信道</专名>、<链接 xhref="@">李元膺</链接>，思致妍密，要是波兰小。</段落>
		</集评>
		<集评>
			<出处>听秋声馆词话卷二</出处>
			<人物>丁绍仪</人物>
			<段落><专名>舒亶</专名>与<专名>苏门四学士</专名>同时，词亦不减<链接 xhref="@秦观">秦</链接>、<链接 xhref="@黄庭坚">黄</链接>。</段落>
		</集评>
	</作家>
	<作家>
		<姓名>毛滂</姓名>
		<姓名 说明="表字">泽民</姓名>
		<介绍>
			<段落><专名>江山</专名>人。<专名>元祐</专名>间，为<专名>杭州</专名>法曹。<专名>元符</专名>二年（1099），知<专名>武康县</专名>。<链接 xhref="#">苏轼</链接>尝以文章典丽可备著述科荐之。官至祠部员外郎，知<专名>秀州</专名>。（《历代词人考略》卷十四）</段落>
			<段落><专名>王明清</专名>曾记其轶事云：“<专名>毛泽民</专名>受知<专名>曾文肃</专名>，擢寘馆阁。<专名>文肃</专名>南迁，坐党与得罪，流落久之。<专名>蔡元度</专名>镇<专名>润州</专名>，与<专名>泽民</专名>俱<专名>临川</专名><专名>王</专名>氏婿，<专名>泽民</专名>倾心事之惟谨。一日，家集，观池中鸳鸯，<专名>元度</专名>席上赋诗，末句云：‘莫学饥鹰饱便飞。’<专名>泽民</专名>即席和以呈<专名>元度</专名>曰：‘贪恋恩波未肯飞。’<专名>元度</专名>夫人笑曰：‘岂非适从<专名>曾</专名>相公池中飞过来者耶？’<专名>泽民</专名>惭，不能举首。”（《挥尘后录》卷七）</段落>
			<段落><专名>滂</专名>所作东堂乐府二卷，见<专名>陈振孙</专名>《直斋书录解题》。今行世者改题《<着重>东堂词</着重>》，有<专名>汲古阁</专名>《宋六十家词》及《彊村丛书》本。</段落>
		</介绍>
	</作家>
	<作家>
		<姓名>李元膺</姓名>
		<介绍>
			<段落><专名>东平</专名>人，<专名>南京</专名>教官。<专名>绍圣</专名>间，<专名>李孝美</专名>作墨谱法式，<专名>元膺</专名>为序，盖此时人也。（《词林纪事》卷七）</段落>
			<段落>《乐府雅词》录《李元膺词》八首。赵万里辑得九首，为《李元膺词》一卷，刊入《校辑宋金元人词》第一册中。</段落>
		</介绍>
	</作家>
	<作家>
		<姓名>张舜民</姓名>
		<姓名 说明="表字">芸叟</姓名>
		<姓名 说明="号">浮休居士</姓名>
		<姓名 说明="号">矴斋</姓名>
		<介绍>
			<段落><专名>邠州</专名>人。第进士。<专名>元祐</专名>初，除监察御史。<专名>徽宗</专名>朝，以龙图阁待制知<专名>同州</专名>。坐<专名>元祐</专名>党，<注释>贬<专名>商州</专名>
					<段落>《历代诗馀》卷一百三作“谪<专名>楚州</专名>”</段落>
				</注释>，卒。自号<专名>浮休居士</专名>，又号<专名>矴斋</专名>。娶<链接 xhref="#">陈师道</链接>之姊。有《<着重>画墁集</着重>》。（《词林纪事》卷七）</段落>
			<段落>《彊村丛书》有辑本《画墁词》，仅四首。</段落>
		</介绍>
	</作家>
	<作家>
		<姓名>僧挥</姓名>
		<姓名 说明="姓名">张挥</姓名>
		<姓名 说明="其他">蜜殊</姓名>
		<介绍>
			<段落><专名>僧仲殊</专名>，名<专名>挥</专名>，姓<专名>张</专名>氏，<专名>安州</专名>进士，弃家为僧，居<专名>杭州</专名><专名>吴山</专名><专名>宝月寺</专名>，<链接 xhref="#苏轼">东坡</链接>所称“<专名>蜜殊</专名>”者是也。有词七卷，<专名>沈注</专名>为序。（《唐宋诸贤绝妙词选》卷九）</段落>
			<段落>其逸事散见诸宋人笔记，采录二则如下：《东坡志林》卷二<专名>苏州</专名><专名>仲殊</专名>师利和尚，<着重>能文，善词及歌词，皆操笔立成，不点窜一字</着重>。<注释>予<段落><专名>苏轼</专名>
					</段落>
				</注释>曰：“<引用>此僧胸中无一毫发事，故与之游。</引用>”《《老学庵笔记》》卷七族伯父<专名>彦远</专名>言：“少时识<专名>仲殊</专名>长老，<专名>东坡</专名>为作<专名>安州</专名>老人食蜜歌者。一日，与数客过之，所食皆蜜也。豆腐、面筋、牛乳之类，皆渍蜜食之。客多不能下箸，惟<专名>东坡</专名>性亦酷嗜蜜，能与之共饱。<专名>崇宁</专名>中，忽上堂辞众，是夕闭方丈门自缢死。及火化，舍利五色，不可胜计。<专名>邹忠公</专名>为作诗云：‘逆行天莫测，雉作渎中经。沤灭风前质，莲开火后形。钵盂残蜜白，炉篆冷烟青。空有谁家曲，人间得细听。’”<专名>彦远</专名>又云：“<专名>殊</专名>少为士人，游荡不羁，为妻投毒羹胾中，几死，啖蜜而解。医言：‘复食肉则毒发不可复疗。’遂弃家为浮屠。<专名>邹</专名>公所谓‘谁家曲’者，谓其雅工于乐府词，尤有不羁之馀习也。”<专名>仲殊</专名>词集已失传，<专名>赵万里</专名>辑得三十首为《<着重>宝月集</着重>》一卷，刊入《校辑宋金元人词》第一册中。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="#贺铸">贺方回</链接>、<链接 xhref="@周邦彦">周美成</链接>、<链接 xhref="#晏殊">晏叔原</链接>、<链接 xhref="@僧挥">僧仲殊</链接>，各尽其才力，自成一家。<专名>贺</专名>、<专名>周</专名>语意精新，用心甚苦。<链接 xhref="#毛滂">毛泽民</链接>、<专名>黄载万</专名>次之。<专名>叔原</专名>如<专名>金陵</专名><专名>王</专名>、<专名>谢</专名>子弟，秀气胜韵，得之天然，将不可学。<专名>仲殊</专名>次之。<专名>殊</专名>之赡，<专名>晏</专名>反不逮也。</段落>
		</集评>
	</作家>
	<作家>
		<姓名>李之仪</姓名>
		<姓名 说明="表字">端叔</姓名>
		<介绍>
			<段落><专名>沧州</专名><专名>无棣</专名>人。等第几三十年，乃从<链接 xhref="#苏轼">苏轼</链接>于<专名>定州</专名>幕府，历枢密院编修官，通判<专名>原州</专名>。<专名>元符</专名>中，监内香药库。御史<专名>石豫</专名>言其尝从<专名>苏轼</专名>辟，不可以任京官。诏勒停。<专名>徽宗</专名>初，提举<专名>河东</专名><专名>常平</专名>，坐为<专名>范纯仁</专名>遗表作行状，编管太平，遂居<专名>姑熟</专名>。久之，徙<专名>唐州</专名>，终朝议大夫。<专名>之仪</专名>能为文，尤工尺牍，<专名>轼</专名>谓“<引用>入刀笔三昧</引用>”。（《宋史》卷三百四十四《李之纯传附》）</段落>
			<段落>年八十而卒。（《挥尘后录》卷六）</段落>
			<段落><专名>之仪</专名>论词云：“<引用>长短句于遣词中最为难工</引用>，自有一种风格，稍不如格，便觉龃龉。<专名>唐</专名>人但以诗句而用和声抑扬以就之，若今之歌<专名>阳关词</专名>是也。至<专名>唐</专名>末，遂因其声之长短句而以意填之，始一变以成音律。大抵以《花间集》中所载为宗，然多小阕。至<链接 xhref="#柳永">柳耆卿</链接>，始铺叙展衍，备足无馀，形容盛明，千载如逢当日。较之花间所集，韵终不胜。由是知其为难能也。<链接 xhref="#张先">张子野</链接>独矫拂而振起之，虽刻意追逐，要是才不足而情有馀。良可佳者<链接 xhref="#晏殊">晏元宪</链接>，<链接 xhref="#欧阳修">欧阳文忠</链接>、<链接 xhref="#宋祁">宋景文</链接>则以其馀力游戏，而风流闲雅，超出意表，又非其类也。谛味研究，字字皆有据，而其妙见于卒章，语尽而意不尽，意尽而情不尽，岂平平可得仿佛哉？（《姑溪居士文集》卷四十《跋吴师道小词》）</段落>
			<段落>自作有《<着重>姑溪词</着重>》，在<专名>汲古阁</专名>刊《宋六十家词》内。</段落>
		</介绍>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>姑溪</专名>词长调近<链接 xhref="@柳永">柳</链接>，短调近<链接 xhref="@秦观">秦</链接>，而均有未至。</段落>
		</集评>
	</作家>
	<作家>
		<姓名>魏夫人</姓名>
		<介绍>
			<段落><专名>襄阳</专名>人。<专名>道辅</专名>之姊，<注释><专名>曾子宣</专名>
					<段落>布</段落>
				</注释>丞相之妻，封<专名>鲁国</专名>夫人。<注释><专名>朱晦庵</专名>
					<段落>熹</段落>
				</注释>云：“<引用>本朝妇人能文者，唯<专名>魏夫人</专名>及<链接 xhref="#李清照">李易安</链接>二人而已。</引用>”（《词林纪事》卷十九）</段落>
			<段落><专名>曾子宣</专名>丞相，<专名>元丰</专名>间，帅<专名>庆州</专名>，未至，召还，至<专名>陕州</专名>，复还<专名>庆州</专名>，往来<专名>潼关</专名>。夫人<专名>魏</专名>氏作诗戏丞相云：“<引用>使君自为君恩厚，不是区区爱<专名>华山</专名>
				</引用>。”（《老学庵笔记》卷七）</段落>
			<段落>《乐府雅词》录<专名>魏夫人</专名>词十首。</段落>
		</介绍>
	</作家>
	<作家>
		<姓名>周邦彦</姓名>
		<姓名 说明="表字">美成</姓名>
		<生卒 生="1057" 卒="1121"/>
		<介绍>
			<段落><专名>钱塘</专名>人。<着重>疏隽少检</着重>，不为州里推重，而博涉百家之书。<专名>元丰</专名>初，游京师，献《汴都赋》万馀言。<专名>神宗</专名>异之，命侍臣读于迩英阁，召赴政事堂，自太学诸生一命为正。居五岁不迁，益尽力于辞章，出教授<专名>庐州</专名>，知<专名>溧水县</专名>。还为国子主簿。<专名>哲宗</专名>召对，使诵前赋，除秘书省正字，历校书郎、考功员外郎、卫尉宗正少卿，兼议礼局检讨，以直龙图阁知<专名>河中府</专名>。<专名>徽宗</专名>欲使毕礼书，复留之。逾年，乃知<专名>隆德府</专名>，徙<专名>明州</专名>，入拜秘书监，进徽酋阁待制，提举<专名>大晟府</专名>。未几，知<专名>顺昌府</专名>，徙<专名>处州</专名>，卒，年六十六。</段落>
			<段落><专名>邦彦</专名>好音乐，能自度曲，制乐府长短句，词韵清蔚，传于世。（《宋史》卷四百四十四《文苑传》）</段落>
			<段落><专名>邦彦</专名>词名《<着重>片玉集</着重>》，有<专名>汲古阁</专名>《宋六十家词》本，《西泠词萃》本。又名《<着重>清真集</着重>》，有<专名>四印斋</专名>所刻词本，<专名>郑文焯</专名>校刊本。又<专名>陈元龙</专名>注《片玉集》，有<专名>武进</专名><专名>陶</专名>氏<专名>涉园</专名>景《宋金元明本词续本》，<专名>归安</专名><专名>朱</专名>氏《彊村丛书》本。</段落>
		</介绍>
		<集评>
			<出处>《直斋书录解题》卷二十</出处>
			<人物>陈振孙</人物>
			<段落><专名>清真</专名>词多用<专名>唐</专名>人诗语，檃括入律，浑然天成；长调尤善铺叙，富艳精工，词人之甲乙也。</段落>
		</集评>
		<集评>
			<出处>《藏一话腴》</出处>
			<人物>陈郁</人物>
			<段落><链接 xhref="@周邦彦">美成</链接>自号<专名>清真</专名>，二百年来，以乐府独步。贵人、学士、市儇、妓女，皆知<专名>美成</专名>词为可爱。</段落>
		</集评>
		<集评>
			<出处><专名>陈元龙</专名>集注本《片玉集序》</出处>
			<人物>刘肃</人物>
			<段落><专名>周美成</专名>以旁搜远绍之才，寄情长短句，缜密典丽，流风可仰。其征辞引类，推古夸今，或借字用意，言言皆有来历，真足冠冕词林，欢筵歌席，率知崇爱。</段落>
		</集评>
		<集评>
			<出处>《词源》卷下</出处>
			<人物>张炎</人物>
			<段落>古之乐章、乐府、乐歌、乐曲，皆出于雅正。粤自<专名>隋</专名>、<专名>唐</专名>以来，声诗闲为长短句，至<专名>唐</专名>人则有《尊前》、《花间》集。迄于<专名>崇宁</专名>，立<专名>大晟府</专名>，命<专名>周美成</专名>诸人讨论古音，审定古调。沦落之后，少得存者，由此八十四调之声稍传。而<专名>美成</专名>诸人又复增演慢曲、引、近，或移宫换羽，为三犯、四犯之曲，按月律为之，其曲遂繁。<专名>美成</专名>负一代词名，所作之词，浑厚和雅，善于融化诗句，而于音谱且闲有未谐，可见其难矣。</段落>
		</集评>
		<集评>
			<出处>《乐府指迷》</出处>
			<人物>沈义父</人物>
			<段落>凡作词当以<专名>清真</专名>为主。盖<专名>清真</专名>最为知音，而无一点市井气，下字运意，皆有法度，往往自<专名>唐</专名>、<专名>宋</专名>诸贤诗句中来，而不用经、史中生硬字面，此所以为冠绝也。</段落>
		</集评>
		<集评>
			<出处>《金粟词话》</出处>
			<人物>彭孙遹</人物>
			<段落><专名>美成</专名>词如十三女子，玉艳珠鲜，政未可以其软媚而少之也。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>美成</专名>思力，独绝千古，如<专名>颜平原</专名>书，虽未臻<专名>两晋</专名>，而<专名>唐</专名>初之法，至此大备。后有作者，莫能出其范围矣。读得<专名>清真</专名>词多，觉他人之作，都不十分经意。</段落>
			<段落>钩勒之妙，无如<专名>清真</专名>。他人一钩勒便薄，<专名>清真</专名>愈钩勒愈浑厚。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>周美成</专名>词，或称其无美不备。余谓论词莫先论品。<专名>美成</专名>词信富艳精工，只是当不得一个贞字。是以士大夫不肯学之，学之则不知终日意萦何处矣。</段落>
			<段落><专名>周美成</专名>律最精审，<链接 xhref="@史达祖">史邦卿</链接>句最警炼，然未得为君子之词者，<专名>周</专名>旨荡而<专名>史</专名>意贪也。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><链接 xhref="#陈子龙">陈氏子龙</链接>曰：“以沉挚之思，而出之必浅近，使读之者骤遇之如在耳目之前，久诵之而得隽永之趣，则用意难也。以儇利之词，而制之必工炼，使篇无累句，句无累字，圆润明密，言如贯珠，则铸词难也。其为体也纤弱，明珠翠羽，犹嫌其重，何况龙鸾？必有鲜妍之姿，而不藉粉泽，则设色难也。其为境也婉媚，虽以惊露取妍，实贵含蓄不尽，时在低回唱叹之馀，则命篇难也。”<专名>张</专名>氏<专名>纲孙</专名>曰：“结构天成，而中有艳语、隽语、奇语、豪语、苦语、痴语、没要紧语，如巧匠运斤，毫无痕迹。”<专名>毛</专名>氏<专名>先舒</专名>曰：“<专名>北宋</专名>词之盛也，其妙处不在豪快而在高健，不在艳冶而在幽咽。豪快可以气取，艳冶可以言工，高健幽咽，则关乎神理，难可强也。”又曰：“言欲层深，语欲浑成。”诸家所论，未尝专属一人，而求之<专名>两宋</专名>，惟<链接 xhref="@周邦彦">片玉</链接>、<链接 xhref="@史达祖">梅溪</链接>，足以备之。<专名>周</专名>之胜<专名>史</专名>，则又在浑之一字，词至于浑而无可复进矣。</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><专名>美成</专名>深远之致，不及<链接 xhref="@欧阳修">欧</链接>、<链接 xhref="@秦观">秦</链接>，唯言情体物，穷极工巧，故不失为第一流之作者。但惟创调之才多，创意之才少耳。</段落>
			<段落>词之《雅》、《郑》，在神不在貌。<专名>永叔</专名>、<专名>少游</专名>，虽作艳语，终有品格，方之<专名>美成</专名>，便有淑女与倡伎之别。</段落>
		</集评>
		<集评>
			<出处>《清真先生遗事》</出处>
			<段落>以<专名>宋</专名>词比<专名>唐</专名>诗，则<链接 xhref="@苏轼">东坡</链接>似<链接 xhref="#李白">太白</链接>，<专名>欧</专名>、<专名>秦</专名>似<专名>摩诘</专名>，<链接 xhref="@柳永">耆卿</链接>似<专名>乐天</专名>，<链接 xhref="@贺铸">方回</链接>、<链接 xhref="@晏几道">叔原</链接>则<专名>大历十子</专名>之流，<专名>南宋</专名>惟一<链接 xhref="@辛弃疾">稼轩</链接>可比<专名>昌黎</专名>，而词中<专名>老杜</专名>，非先生不可。读先生之词，于文字之外，须更味其音律。今其声虽亡，读其词者，犹觉拗怒之中，自饶和婉，曼声促节，繁会相宣，清浊抑扬，辘轳交往，<专名>两宋</专名>之间，一人而已。</段落>
		</集评>
	</作家>
	<作家>
		<姓名>万俟咏</姓名>
		<姓名 说明="表字">雅言</姓名>
		<姓名 说明="号">词隐</姓名>
		<姓名 说明="号">大梁词隐</姓名>
		<介绍>
			<段落><专名>万俟雅言</专名>，自号<专名>词隐</专名>。<专名>崇宁</专名>中，充<专名>大晟府</专名>制撰，与<链接 xhref="#">晁次膺</链接>按月律进词。其《清明应制》一首尤佳，即“<引用>见梨花初带夜月，海棠半含朝雨</引用>”之词也。（《历代诗馀》卷二百十六引《古今词话》）</段落>
			<段落>有《<着重>大声集</着重>》五卷，<链接 xhref="#周邦彦">周美成</链接>为序，<链接 xhref="#黄庭坚">山谷</链接>亦称之为一代词人。（《唐宋诸贤绝妙词选》卷七）</段落>
			<段落><专名>王灼</专名>记<专名>雅言</专名>行实云：“<专名>万俟咏雅言</专名>，<专名>元祐</专名>诗赋科老手也。三舍法行，不复进取，放意歌酒，自号<专名>大梁词隐</专名>。每出一章，信宿喧传都下。<专名>政和</专名>初，召试补官，寘<专名>大晟乐府</专名>制撰之职。新广八十四调，患谱弗传。<专名>雅言</专名>请以盛德大业及祥瑞事迹制词实谱。有旨：‘依月用律，月进一曲。’自此新谱稍传。”又称：“<专名>沈公述</专名>、<链接 xhref="#李甲">李景元</链接>、<专名>孔方平</专名>、<专名>处度</专名>叔侄、<专名>晁次膺</专名>、<专名>万俟雅言</专名>，皆有佳句，就中<专名>雅言</专名>又绝出。然六人者，源流从<专名>柳</专名>氏来，病于无韵。<专名>雅言</专名>初自集分两体：曰‘雅词’，曰‘侧艳’，目之曰‘胜萱丽藻’。后召试入宫，以侧艳体无赖太甚，削去之。再编成集，分五体：曰‘应制’，曰‘风月脂粉’，曰‘雪月风花’，曰‘脂粉才情’，曰‘杂类’。<专名>周美成</专名>目之曰‘大声’。”（《碧鸡漫志》卷二）</段落>
			<段落>《大声集》失传已久，<专名>刘毓盘</专名>、<专名>赵万里</专名>各有辑本，<专名>刘</专名>辑得二十三首，<专名>赵</专名>辑得二十七首，<专名>赵</专名>集晚出，较精审。</段落>
		</介绍>
		<集评>
			<出处>《唐宋诸贤绝妙词选》卷七</出处>
			<人物>黄升</人物>
			<段落><专名>雅言</专名>之词，词之圣者也。发妙音于律吕之中，运巧思于斧凿之外，平而工，和而雅，比诸刻琢句意而求精丽者远矣。</段落>
		</集评>
	</作家>
	<作家>
		<姓名>曹组</姓名>
		<姓名 说明="表字">元宠</姓名>
		<介绍>
			<段落><专名>阳翟</专名>人。<专名>宣和</专名>三年（1121），登进士第。（《宋诗纪事》卷四十）</段落>
			<段落>以閤门宣赞舍人为<专名>睿思殿</专名>应制，以占对开敏得幸。（《宋史》卷三百七十九）</段落>
			<段落><专名>王灼</专名>曰：“<专名>元祐</专名>间<专名>王齐叟彦龄</专名>，<专名>政和</专名>间<专名>曹组元宠</专名>，皆能文，每出长短句，脍炙人口。<专名>彦龄</专名>以滑稽语噪<专名>河朔</专名>。<专名>组</专名>潦倒无成，作《红窗迥》及杂曲数百解，闻者绝倒，滑稽无赖之魁也。夤缘遭遇，官至防御使。”（《碧鸡漫志》卷二）</段落>
			<段落><专名>组</专名>有《<着重>箕颍集</着重>》，久佚。《乐府雅词》录其词三十一首。<专名>刘毓盘</专名>、<专名>赵万里</专名>各有辑本，<专名>赵</专名>辑得三十五首，校勘精审胜<专名>刘</专名>辑。</段落>
		</介绍>
	</作家>
	<作家>
		<姓名>苏庠</姓名>
		<姓名 说明="表字">养直</姓名>
		<姓名 说明="号">眚翁</姓名>
		<姓名 说明="号">后湖病民</姓名>
		<介绍>
			<段落><专名>澧州</专名>人，<注释><专名>伯固</专名>
					<段落>坚</段落>
				</注释>之子。初以病目，自号<专名>眚翁</专名>，徙居<专名>丹阳</专名>之<专名>后湖</专名>，更号<专名>后湖病民</专名>。（《宋诗纪事》卷四十一）</段落>
			<段落><专名>绍兴</专名>间，与<注释><专名>徐师川</专名>
					<段落>俯</段落>
				</注释>同召，<专名>师川</专名>赴，<专名>养直</专名>辞。<专名>师川</专名>造朝，便道过<专名>养直</专名>，留饮甚欢。二公平日对弈，<专名>徐</专名>高于<专名>苏</专名>。是日，<专名>养直</专名>拈一子，笑视<专名>师川</专名>曰：“今日须还老夫下此一着。”<专名>师川</专名>面有愧色。（《鹤林玉露》卷五）</段落>
			<段落>《乐府雅词》录<专名>庠</专名>词二十三首。<专名>刘毓盘</专名>辑《<着重>后湖词</着重>》一卷，得二十六首。<链接 xhref="#易孺">易大庵</链接>校印《北宋三家词》，内有《后湖词》一卷，亦据旧辑本也。</段落>
		</介绍>
	</作家>
	<作家>
		<姓名>李甲</姓名>
		<姓名 说明="表字">景元</姓名>
		<介绍>
			<段落><专名>华亭</专名>人。（《词综》卷十）</段落>
			<段落>善为词，小令有闻于时。工画，得意外之趣，<专名>米海岳</专名>尝称之。有自题山水诗曰：“<引用>谁拨烟云六尺绡，寒山秋树晚萧萧。十年来往<专名>吴淞口</专名>，错认溪南旧板桥。</引用>”<链接 xhref="#">苏轼</链接><专名>东坡集</专名>亦有题<专名>嘉兴</专名><专名>景福寺</专名><专名>李景元</专名>画竹诗曰：“<引用>闻说神仙<专名>郭恕先</专名>，醉中狂笔势澜翻。百年寥落何人在？只有<专名>华亭</专名><专名>李景元</专名>。</引用>”其见重如此。（<专名>刘毓盘</专名>辑《李景元词跋》）</段落>
			<段落>《乐府雅词》录《景元词》八首。<专名>刘</专名>辑本得十四首，其中《忆王孙》四首，出于《唐宋诸贤绝妙词选》卷七，题为<专名>李重元</专名>作，殆不容牵合为出于<专名>景元</专名>之手也。</段落>
		</介绍>
	</作家>
	<作家>
		<姓名>鲁逸仲</姓名>
		<姓名 说明="姓名">孔夷</姓名>
		<姓名 说明="表字">方平</姓名>
		<姓名 说明="号">滍皋渔父</姓名>
		<介绍>
			<段落><专名>孔子</专名>四十七代孙，<专名>元祐</专名>中隐士。父<专名>旼</专名>，隐居<专名>汝州</专名><专名>龙兴县</专名><专名>龙山</专名>之<专名>滍阳城</专名>，<专名>夷</专名>因自号<专名>滍皋渔父</专名>。所作词或托名<专名>鲁逸仲</专名>云。（《历代词人考略》卷十八）</段落>
			<段落><专名>王灼</专名>曰：“兰畹曲会，<专名>孔宁极</专名>先生之子<专名>方平</专名>所集，序引称无为莫知非，其自作者称<专名>鲁逸仲</专名>，皆<专名>方平</专名>隐名，如子虚、乌有、亡是之类。<专名>孔</专名>平日自号<专名>滍皋渔父</专名>，与姪<专名>处度</专名>齐名，<链接 xhref="#李廌">李方叔</链接>诗酒侣也。”（《碧鸡漫志》卷二）</段落>
			<段落><专名>黄升</专名>曰：“<专名>鲁逸仲</专名>词意婉丽，似<链接 xhref="#万俟咏">万俟雅言</链接>。”（《唐宋诸贤绝妙词选》卷八）</段落>
			<段落>《花庵词选》录<专名>逸仲</专名>词三首。</段落>
		</介绍>
	</作家>
	<作家>
		<姓名>陈克</姓名>
		<姓名 说明="表字">子高</姓名>
		<姓名 说明="号">赤城居士</姓名>
		<介绍>
			<段落><专名>天台</专名>人。<专名>吕安老</专名>帅<专名>建康</专名>，辟为参议。（《唐宋诸贤绝妙词选》卷八）</段落>
			<段落>一云：“<专名>临海</专名>人。<专名>绍兴</专名>中，为勅令所删定官。自号<专名>赤城居士</专名>，侨居<专名>金陵</专名>。（《词林纪事》卷十）</段落>
			<段落>《乐府雅词》录<专名>克</专名>词三十六首。《彊村丛书》本《<着重>赤城词</着重>》一卷，共四十首。<专名>赵万里</专名>別有辑本，得四十一首，刊入《校辑宋金元人词》第一册中。</段落>
		</介绍>
		<集评>
			<出处>《直斋书录解题》卷二十一</出处>
			<人物>陈振孙</人物>
			<段落><专名>子高</专名>词格颇高丽，<专名>晏</专名>、<链接 xhref="@周邦彦">周</链接>之流亚也。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>子高</专名>不甚有重名，然格韵绝高，昔人谓“<专名>晏</专名>、<专名>周</专名>之流亚”。<专名>晏</专名>氏父子俱非其敌，以方<专名>美成</专名>，则又拟于不伦；其<链接 xhref="@温庭筠">温</链接>、<链接 xhref="@韦庄">韦</链接>高弟乎？比<专名>温</专名>则薄，比<专名>韦</专名>则悍，故当出入二氏之门。</段落>
		</集评>
	</作家>
	<作家 性别="女">
		<姓名>李清照</姓名>
		<姓名 说明="号">易安居士</姓名>
		<介绍>
			<段落><专名>易安居士</专名><专名>李清照</专名>，<专名>宋</专名><专名>济南</专名>人。父<专名>格非</专名>，母<专名>王</专名>状元<专名>拱辰</专名>孙女，皆工文章。居<专名>历城</专名>城西南之<专名>柳絮泉</专名>上。</段落>
			<段落><专名>易安</专名>幼有才藻。<专名>元符</专名>二年（1099），年十八，适太学生<专名>诸城</专名><专名>赵明诚</专名>。<专名>明诚</专名>父<专名>挺之</专名>，时为吏部侍郎，<专名>格非</专名>为礼部员外郎。<专名>李</专名>、<专名>赵</专名>宦族，然素贫俭。每朔望，<专名>明诚</专名>太学谒告出，质衣，取半千钱，步入<专名>相国寺</专名>，市碑文、果实归，夫妻相对展玩咀嚼，尝自谓“<着重><专名>葛天氏</专名>之民</着重>”也。后二年，<专名>明诚</专名>出仕宦，<专名>挺之</专名>为宰相，居政府，亲旧在馆阁者多，有亡诗、逸史、<专名>汲</专名>冢、<专名>鲁</专名>壁所未见之书，尽力传写。或古今名人书画、三代奇器、质衣物市之。<专名>挺之</专名>在<专名>徽宗</专名>时，<专名>易安</专名>进诗曰：“<引用>炙手可热心可寒。</引用>”<专名>挺之</专名>排<专名>元祐</专名>党人甚力，<专名>格非</专名>以党籍罢。<专名>易安</专名>上诗<专名>挺之</专名>曰：“<引用>何况人间父子情？</引用>”读者哀之。<专名>易安</专名>自少年兼有诗名，才力华赡，逼近前辈。传颂者：“<引用>诗情如夜鹊，三绕未能安。</引用>”“<引用><专名>少陵</专名>也是可怜人，更待明年试春草。</引用>”世又传：“<引用><专名>两汉</专名>本继绍，新室如赘疣，所以<专名>嵇中</专名>散，至死薄<专名>殷周</专名>。</引用>”以为佳境。</段落>
			<段落><专名>明诚</专名>后屏居乡里十年，衣食有馀。及起知<专名>青</专名>、<专名>莱</专名>二州，皆政简，日事铅椠，<专名>易安</专名>与共校勘，作《<着重>金石录</着重>》，考证精凿，多足正史书之失。每获一书，即校勘、整集，签题，得书画、彝鼎，摩玩舒卷，指摛疵病，夜尽一烛为率。所藏纸札精致，字画完整，冠诸收书家。<专名>易安</专名>性强记，每饭罢，与<专名>明诚</专名>坐归来堂，烹茶，指堆积书史，言某事在某书几卷、几叶、几行，以中否决胜负为饮茶先后，中即举杯，往往大笑，茶倾覆怀中，反不得饮而起。其收藏既富，归来堂起书库，大橱簿甲乙，置书册，当讲读，即请钥上簿，关出卷帙，或少损污，必惩责、揩完、涂改。又置副本，便繙讨。书史百家字不刓、本不误谬者，常兼三四本，皆精绝。<专名>靖康</专名>二年（1127）春，<专名>明诚</专名>奔母丧于<专名>金陵</专名>，半弃所藏。其便十二日，<专名>金</专名>人陷<专名>青州</专名>，火其书十馀屋。</段落>
			<段落><专名>建炎</专名>二年（1128），<专名>明诚</专名>起复，知<专名>江宁府</专名>。<专名>易安</专名>在<专名>江宁</专名>日，每值天大雪，即顶笠、披簑，循城远览，得句必邀赓和，<专名>明诚</专名>每苦之。</段落>
			<段落>三年，<专名>明诚</专名>罢，将家于<专名>赣水</专名>。四月，<专名>高宗</专名>如<专名>江宁</专名>，诏<专名>明诚</专名>知<专名>湖州</专名>。<专名>明诚</专名>赴行在，感暑，痁发，八月卒。</段落>
			<段落><专名>绍兴</专名>元年（1131），<专名>易安</专名>之<专名>越</专名>，二年之<专名>杭</专名>，年五十有一矣，作《<着重>金石录后序</着重>》。四年，避乱西上，过<专名>严子陵</专名>钓台，至<专名>金华</专名>，卜居焉。居<专名>金华</专名>，有《武陵春》词曰：“<引文>风住尘香花已尽，日晚倦梳头。物是人非事事休，欲语泪先流。　　　闻说<专名>双溪</专名>春尚好，也拟泛轻舟。只恐<专名>双溪</专名>舴艋舟，载不动许多愁。</引文>”流寓有故乡之思。其事非闺闱文笔自记者莫能知，或曰依弟<专名>迒</专名>，老于<专名>金华</专名>。（节录<专名>俞正燮</专名>《癸巳类稿·易安居士事辑》）</段落>
			<段落><专名>易安</专名>尝历评<专名>唐</专名>、<专名>宋</专名>以来歌词，皆摘其短，无一免者。其言曰：“<引文>乐府声诗并著，最盛于<专名>唐</专名>。<专名>开元</专名>、<专名>天宝</专名>间，有<专名>李八郎</专名>者，能歌擅天下。时新及第进士开宴<专名>曲江</专名>。榜中一名士先召<专名>李</专名>，使易服，隐名姓，衣冠故敝，精神惨沮，与同之宴所，曰：‘表弟愿与坐末。’众皆不顾。既酒行，乐作，歌者进。时<专名>曹元谦</专名>、<专名>念奴</专名>为冠，歌罢，众皆咨嗟称赏。名士忽指<专名>李</专名>曰：‘请表弟歌。’众皆哂，或有怒者。及转喉发声歌一曲，众皆泣下，罗拜，曰：‘此<专名>李八郎</专名>也。’自后<专名>郑</专名>、<专名>卫</专名>之声日炽，流靡之变日烦，已有《菩萨蛮》、《春光好》、《莎鸡子》、《更漏子》、《浣溪沙》、《梦江南》、《渔父》等词，不可遍举。<专名>五代</专名>干戈，四海瓜分豆剖，斯文道熄。独<专名>江南</专名><专名>李</专名>氏<链接 xhref="#李璟">君</链接><链接 xhref="#冯延巳">臣</链接>上尚文雅，故有‘<链接 xhref="$lj-hxs-handanxiangxiao">
						<引用>小楼吹彻玉笙寒</引用>
					</链接>’、‘<链接 xhref="$fyj-yjm-fengzaqi">
						<引用>吹皱一池春水</引用>
					</链接>’之词，语虽奇甚，所谓‘亡国之音哀以思’也。逮至本朝，礼乐文武大备，又涵养百馀年，始有<链接 xhref="#柳永">柳屯田永</链接>者，变旧声作新声，出《<着重>乐章集</着重>》，大得声称于世，虽协音律，而词语尘下。又有<链接 xhref="#张先">张子野</链接>、<链接 xhref="#宋祁">宋子京</链接>兄弟、<专名>沈唐</专名>、<专名>元绛</专名>、<链接 xhref="#">晁次膺</链接>辈继出，虽时时有妙语，而破碎何足名家。至<链接 xhref="#晏殊">晏元献</链接>、<链接 xhref="#欧阳修">欧阳永叔</链接>、<链接 xhref="#苏轼">苏子瞻</链接>，学际天人，作为小歌词，直如酌蠡水于大海，然皆句读不葺之诗尔，又往往不协音律者。何耶？盖<着重>诗文分平侧，而歌词分五音，又分五声，又分六律，又分清浊，轻重</着重>。且如近世所谓《声声慢》、《雨中花》、《喜迁莺》，即押平声韵，又押入声韵，《玉楼春》本押平声韵，又押上、去声，又押入声。本押仄声韵，如押上声则协，如押入声则不可歌矣。<链接 xhref="#王安石">王介甫</链接>、<专名>曾子固</专名>文章似<专名>西汉</专名>，若作一小歌词，则人必绝倒，不可读也。乃知别是一家，知之者少。后<链接 xhref="#晏几道">晏叔原</链接>、<链接 xhref="#贺铸">贺方回</链接>、<链接 xhref="#秦观">秦少游</链接>、<链接 xhref="#黄庭坚">黄鲁直</链接>出，始能知之。又<专名>晏</专名>苦无铺叙，<专名>贺</专名>苦少典重；<专名>秦</专名>即专主情致而少故实，譬<着重>如贫家美女，虽极妍丽丰逸，而终乏富贵态</着重>；<专名>黄</专名>即尚故实而多疵病，譬<着重>如良玉有瑕，价自减半</着重>矣。</引文>”（《苕溪渔隐丛话》后集卷三十三）</段落>
			<段落><专名>易安</专名>所为《<着重>潄玉词</着重>》，《直斋书录解题》作一卷，《唐宋诸贤绝妙词选》作三卷，《宋史·艺文志》作六卷，<专名>元</专名>以后皆不存。今所见<专名>虞山</专名><专名>毛</专名>氏《诗词杂俎》本及<专名>临桂</专名><专名>王</专名>氏<专名>四印斋</专名>本，俱非其旧，惟《乐府雅词》所载二十三首为最可信耳。近人<专名>赵万里</专名>辑得四十三首，附录十七首，为《潄玉词》定本一卷，刊入《校辑宋金元人词》第二册中，较世行各本为精审。别有<专名>大兴</专名><专名>李文祺</专名>辑《潄玉词集》，兼收诗文，亦足为研讨之助。</段落>
		</介绍>
		<集评>
			<出处>《碧鸡漫志》卷二</出处>
			<人物>王灼</人物>
			<段落><链接 xhref="@李清照">易安居士</链接>作长短句，能曲折尽人意，轻巧尖新，姿态百出。</段落>
		</集评>
		<集评>
			<出处>《填词杂说》</出处>
			<人物>沈谦</人物>
			<段落>男中<链接 xhref="@李煜">李后主</链接>，女中<专名>李易安</专名>，极是当行本色。</段落>
		</集评>
		<集评>
			<出处>《花草蒙拾》</出处>
			<人物>王士禛</人物>
			<段落><专名>张南湖</专名>论词派有二：一曰婉约，一曰豪放。仆谓婉约以<专名>易安</专名>为宗，豪放惟<专名>幼安</专名>称首，皆吾<专名>济南</专名>人，难乎为继矣！</段落>
		</集评>
		<集评>
			<出处>《雨村词话》卷三</出处>
			<人物>李调元</人物>
			<段落><专名>易安</专名>在<专名>宋</专名>诸媛中，自卓然一家，不在<链接 xhref="@秦观">秦七</链接>、<链接 xhref="@黄庭坚">黄九</链接>之下。词无一首不工，其炼处可夺<链接 xhref="@吴文英">梦窗</链接>之席，其丽处直参<链接 xhref="@周邦彦">片玉</链接>之班，盖不徒俯视巾帼，直欲压倒须眉。</段落>
		</集评>
		<集评>
			<出处>《菌阁琐谈》</出处>
			<人物>沈曾植</人物>
			<段落><专名>易安</专名>跌宕昭彰，气度极类<专名>少游</专名>，刻挚且兼<专名>山谷</专名>，篇章惜少，不过窥豹一斑，闺房之秀，固文士之豪也。才锋太露，被谤殆亦因此。自<专名>明</专名>以来，堕情者醉其芬馨，飞想者赏其神骏，<专名>易安</专名>有灵，后者当许为知己。<专名>渔洋</专名>称<专名>易安</专名>、<专名>幼安</专名>为<专名>济南二安</专名>，难乎为继，<专名>易安</专名>为婉约主，<专名>幼安</专名>为豪放主，此论非<专名>明</专名>代诸公所及。</段落>
		</集评>
	</作家>
	<作家 性别="女">
		<姓名>孙道绚</姓名>
		<姓名 说明="号">冲虚居士</姓名>
		<介绍>
			<段落><专名>黄谷城</专名>之母。（《唐宋诸贤绝妙词选》卷十）</段落>
			<段落><专名>谷城</专名>名<专名>铢</专名>，字<专名>子厚</专名>，<专名>富沙</专名><专名>浦城</专名>人。与<注释><专名>朱文公</专名>
					<段落>熹</段落>
				</注释>为交友，长于诗。<注释><专名>刘潜夫</专名>
					<段落>克庄</段落>
				</注释>宰<专名>建阳</专名>，刻其谷城集于县斋。<专名>黄</专名>之母笔力甚高，<专名>张世南</专名>曾亲见<专名>铢</专名>亲录其遗词六首以赠<专名>郑昭先</专名>。（<专名>张世南</专名>《游宦记闻》卷八）</段落>
			<段落>《唐宋诸贤绝妙词选》称为“孙夫人”。录其词五首，有三首与<专名>铢</专名>手录相同。<专名>赵万里</专名>辑得九首，附录三首，为《<着重>冲虚词</着重>》一卷，刊入《校辑宋金元人词》第二册中。</段落>
		</介绍>
	</作家>
	<作家>
		<姓名>张元干</姓名>
		<姓名 说明="表字">仲宗</姓名>
		<姓名 说明="号">芦川居士</姓名>
		<生卒 生="1091" />
		<介绍>
			<段落>（1091-1160后）<专名>三山</专名>人，太学上舍。<专名>绍兴</专名>中，坐送<专名>胡铨</专名>及寄<专名>李钢</专名>词除名。自号<专名>芦川居士</专名>。（《历代诗馀》卷一百四）</段落>
			<段落><专名>周必大</专名>云：“<专名>长乐</专名><专名>张元干</专名>，字<专名>仲宗</专名>，在<专名>政和</专名>、<专名>宣和</专名>间，已有能乐府声，今传于世，号《<着重>芦川集</着重>》，凡百六十篇，以<专名>贺新郎</专名>二篇为首。”（《益公题跋》）</段落>
			<段落>芦川词有<专名>毛</专名>氏<专名>汲古阁</专名>《宋六十家词》本，<专名>吴</专名>氏<专名>双照楼</专名>影<专名>宋</专名><专名>元</专名><专名>明</专名>本词本。</段落>
		</介绍>
		<集评>
			<出处>芦川词跋</出处>
			<人物>毛晋</人物>
			<段落><专名>芦川</专名>词，人称其长于悲愤。及读<专名>花庵</专名>、<专名>草堂</专名>所选，又极妩秀之致，真堪与<链接 xhref="@周邦彦">片玉</链接>、<链接 xhref="@姜夔">白石</链接>并垂不朽。</段落>
		</集评>
	</作家>
	<作家>
		<姓名>叶梦得</姓名>
		<姓名 说明="表字">少蕴</姓名>
		<生卒 生="1077" 卒="1148"/>
		<介绍>
			<段落>
				<注释><专名>苏州</专名><专名>吴县</专名>人<段落>据《湖州府志》：<专名>叶元辅</专名>居<专名>乌程</专名>，至<专名>梦得</专名>已四世。</段落>
				</注释>嗜学早成，多识前言往行。<专名>绍圣</专名>四年（1097）登进士第。<专名>徽宗</专名>朝，自<专名>婺州</专名>教授，召为议礼武选编修官，用<专名>蔡京</专名>荐，召对。累官龙图阁直学士，知<专名>汝州</专名>、<专名>蔡州</专名>，移帅<专名>颍昌府</专名>。<专名>高宗</专名>驻跸<专名>杭州</专名>，以<专名>梦得</专名>深晓财赋，乃除资政殿学士，提举中太一宫，专一提领户部财用，充车驾巡幸顿递使，辞不拜。<专名>绍圣</专名>初，起为<专名>江东</专名>安抚大使，兼知<专名>建康府</专名>。八年（1138），除<专名>江东</专名>安抚制置大使，兼知<专名>建康府</专名>，行宫留守。<专名>梦得</专名>兼总四路漕计，以给馈饷，军用不乏，故诸将得悉力以战。诏加观文殿学士，移知<专名>福州</专名>，兼<专名>福建</专名>安抚使。上章请老，特迁一官，提举<专名>临安府</专名>洞霄宫，寻拜<专名>崇信军</专名>节度使，致仕。十八年，卒<专名>湖州</专名>。（节录《宋史》卷四百四十五《文苑传》）</段落>
			<段落>有《<着重>石林词</着重>》一卷，刊入<专名>汲古阁</专名>《宋六十家词》中。</段落>
		</介绍>
		<集评>
			<出处>《题石林词》</出处>
			<人物>关注</人物>
			<段落><专名>叶</专名>公以经术文章，为世宗儒，翰墨之馀，作为歌词，亦妙天下。味其词婉丽，绰有<链接 xhref="@温庭筠">温</链接>、<专名>李</专名>之风。晚岁落其华而实之，能于简淡时出雄杰，合处不减<专名>靖节</专名>、<链接 xhref="@苏轼">东坡</链接>之妙，岂近世乐府之流哉？</段落>
		</集评>
		<集评>
			<出处>《碧鸡漫志》卷二</出处>
			<人物>王灼</人物>
			<段落>后来学<专名>东坡</专名>者，<专名>叶少蕴</专名>、<专名>蒲大受</专名>亦得六七，其才力比<链接 xhref="@晁补之">晁</链接>、<链接 xhref="@黄庭坚">黄</链接>差劣。</段落>
		</集评>
		<集评>
			<出处>《石林词跋》</出处>
			<人物>毛晋</人物>
			<段落><专名>少蕴</专名>自号<专名>石林居士</专名>，晚年居<专名>卞山</专名>下，奇石森列，藏书数万卷，啸咏自娱。所撰诗文甚富。石林词一卷，与<专名>苏</专名>、<链接 xhref="@柳永">柳</链接>并传，绰有林下风，不作柔语殢人，真词家逸品也。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>叶少蕴</专名>主持王学，所著《石林诗话》，阴抑<专名>苏</专名>、<专名>黄</专名>，而其词顾挹<专名>苏</专名>氏之馀波，岂此道与所问学固多歧出耶？</段落>
		</集评>
	</作家>
	<作家>
		<姓名>汪藻</姓名>
		<姓名 说明="表字">彦章</姓名>
		<生卒 生="1079" 卒="1154"/>
		<介绍>
			<段落><专名>饶州</专名><专名>德兴</专名>人。入太学，中进士第，累官翰林学士，知<专名>湖州</专名>，升显谟阁学士，知<专名>徽州</专名>、<专名>宣州</专名>。<专名>藻</专名>博极群书，老不释卷。工俪语，所为制词，人多传诵。（《宋史》卷四百四十五《文苑传》）</段落>
			<段落>《彊村丛书》收《<着重>浮溪词</着重>》三首，题<专名>婺源</专名><专名>汪藻</专名>撰。</段落>
		</介绍>
	</作家>
	<作家>
		<姓名>周紫芝</姓名>
		<姓名 说明="表字">少隐</姓名>
		<姓名 说明="号">竹坡居士</姓名>
		<生卒 生="1082" 卒="1155"/>
		<介绍>
			<段落>补：<专名>宣城</专名>人。<专名>高宗</专名><专名>绍兴</专名>十七年（1147）为右迪功郎敕令所删定官。历任枢密院编修官、右司员外郎。<专名>绍兴</专名>二十一年（1151）出知兴国军。诗著名，无典故堆砌，自然顺畅。其词学<专名>小晏</专名>，清丽婉曲，无刻意雕琢痕迹。著有《太仓稊米集》、《竹坡诗话》、《竹坡词》。</段落>
		</介绍>
	</作家>
	<作家>
		<姓名>陈与义</姓名>
		<姓名 说明="表字">去非</姓名>
		<生卒 生="1090" 卒="1138"/>
		<介绍>
			<段落><专名>洛</专名>人。登<专名>政和</专名>三年（1113）上舍甲科，授<专名>开德府</专名>教授，累迁太学博士。及<专名>金</专名>人入<专名>汴</专名>，<专名>高宗</专名>南迁，遂避乱<专名>襄汉</专名>，转<专名>湖湘</专名>，逾<专名>岭峤</专名>。久之，召为兵部员外郎。<专名>绍兴</专名>元年（1131）夏，至行在，迁中书舍人，兼掌内制，拜吏部侍郎。寻以徽酋阁直学士知<专名>湖州</专名>。六年，拜翰林学士，知制诰。七年，参知政事。三月，从帝如<专名>建康</专名>。明年，扈跸还<专名>临安</专名>，以疾请，复以资政殿学士知<专名>湖州</专名>。卒年四十九。<专名>与义</专名>尤长于诗，体物寓兴，清邃纾馀，高举横属，上下<专名>陶</专名>、<专名>谢</专名>、<链接 xhref="#韦庄">韦</链接>、<链接 xhref="#柳永">柳</链接>之间。（节录《宋史》卷四百四十五《文苑传》）</段落>
			<段落>有《<着重>简斋诗集</着重>》，附《<着重>无住词</着重>》十八首，四部丛书影<专名>宋</专名>刊本。<专名>汲古阁</专名>《宋六十家词》亦有《无住词》一卷。</段落>
		</介绍>
		<集评>
			<出处>《中兴以来绝妙词选》卷一</出处>
			<人物>黄升</人物>
			<段落>《无住词》一卷，词虽不多，语意超绝，识者谓其可摩<链接 xhref="@苏轼">坡</链接>仙之垒也。</段落>
		</集评>
	</作家>
	<作家>
		<姓名>岳飞</姓名>
		<姓名 说明="表字">鹏举</姓名>
		<姓名 说明="谥号">武穆</姓名>
		<生卒 生="1103" 卒="1141"/>
		<介绍>
			<段落><专名>相州</专名><专名>汤阴</专名>人。世力农。父<专名>和</专名>，能节食以济饥者。<专名>飞</专名>少负气节，沉厚寡言，家贫，力学，尤好《左氏春秋》、<专名>孙</专名><专名>吴</专名>兵法。<专名>宣和</专名>四年（1122）应募，旋隶留守<专名>宗泽</专名>，战<专名>开德</专名>、<专名>曹州</专名>，皆有功。<专名>泽</专名>大奇之，曰：“尔智勇才艺，古良将不能过。然好野战，非万全计。”因授以阵图。<专名>飞</专名>曰：“<引用>阵而后战，兵法之常。运用之妙，存乎一心。</引用>”<专名>高宗</专名>时，屡破<专名>金</专名>兵，以恢复为己任，不肯附和议。<专名>秦桧</专名>以<专名>飞</专名>不死，己必及祸，故力谋杀之。死时年三十九。<专名>孝宗</专名>诏复<专名>飞</专名>官，以礼改葬，谥<专名>武穆</专名>。（节录《宋史》卷三百六十五《岳飞传》）</段落>
			<段落><专名>飞</专名>兼工诗、词，自抒怀抱，惜传作不多耳。</段落>
		</介绍>
	</作家>
	<作家>
		<姓名>吕本中</姓名>
		<姓名 说明="表字">居仁</姓名>
		<姓名 说明="其他">东莱先生</姓名>
		<生卒 生="1084" 卒="1145"/>
		<介绍>
			<段落><专名>寿州</专名>人，<专名>元祐</专名>宰相<专名>公著</专名>之曾孙。<专名>绍兴</专名>六年（1136）赐进士出身，擢起居舍人。累官中书舍人，兼直学士院。以忤<专名>秦桧</专名>，劾罢，提举太平观，卒，学者称<专名>东莱先生</专名>。（节录《宋史》卷三百七十六）</段落>
			<段落>尝集<专名>江西</专名>宗派诗。（《中兴以来绝妙词选》卷一）</段落>
			<段落><专名>曾季狸</专名>曰：“<专名>东莱</专名>晚年长短句，尤浑然天成，不减<专名>唐</专名><专名>花间</专名>之作。”（《艇斋诗话》）</段落>
			<段落>近人<专名>赵万里</专名>辑得<专名>本中</专名>词二十六首，为《紫微词》一卷，刊入《校辑宋金元人词》第二册中。</段落>
		</介绍>
	</作家>
	<作家>
		<姓名>朱敦儒</姓名>
		<姓名 说明="表字">希真</姓名>
		<介绍>
			<段落><专名>河南</专名>人。志行高洁，虽为布衣，而有朝野之望。避乱客<专名>南雄州</专名>。</段落>
			<段落><专名>绍兴</专名>二年（1132），诏以为右迪功郎，下<专名>肇庆府</专名>，敦遣诣行在。既至，赐进士出身，为秘书省正字，俄兼兵部郎官，迁<专名>两浙东路</专名>提点刑狱。十九年，上疏请归，许之。</段落>
			<段落><专名>敦儒</专名>素工诗及乐府，婉丽清畅。时<专名>秦桧</专名>当国，喜奖用骚人墨客，以文太平。<专名>桧</专名>子<专名>熺</专名>亦好诗。于是先用<专名>敦儒</专名>子为删定官，复除<专名>敦儒</专名>鸿胪少卿。<专名>桧</专名>死，<专名>敦儒</专名>亦废。（节录《宋史》卷四百四十五《文苑传》）</段落>
			<段落><专名>敦儒</专名>晚居<专名>嘉禾</专名>。所作《樵歌》三卷，有<专名>王</专名>氏<专名>四印斋</专名>刊本及<专名>朱</专名>氏《彊村丛书》本。</段落>
		</介绍>
	</作家>
	<作家>
		<姓名>张孝祥</姓名>
		<姓名 说明="表字">安国</姓名>
		<介绍>
			<段落><专名>历阳</专名><专名>乌江</专名>人。读书一过目不忘。<专名>绍兴</专名>二十四年（1154），廷试第一。历中书舍人，直学士院，兼都督府参赞军事，领<专名>建康</专名>留守，集贤殿修撰，知<专名>静江府</专名>，<专名>广南西路</专名>经略安抚使，知<专名>潭州</专名>，徙知<专名>荊南湖北路</专名>安抚使。筑<专名>守金堤</专名>，自是<专名>荆州</专名>无水患。进显谟阁直学士，致仕，卒，年三十八。（节录《宋史》卷三百八十九张孝祥传）</段落>
			<段落>所作《<着重>于湖词</着重>》，有<专名>毛</专名>氏<专名>汲古阁</专名>《宋六十家词》本，《四部丛书》影<专名>宋</专名>刊《于湖居士集》本，<专名>吴</专名>氏<专名>双照楼</专名>影刊<专名>宋</专名><专名>元</专名><专名>明</专名>本词本。</段落>
		</介绍>
		<集评>
			<出处>毛本于湖词序</出处>
			<人物>陈应行</人物>
			<段落>比游<专名>荆</专名>、<专名>湖</专名>间，得公《于湖集》，所作长短句，凡数百篇。读之，泠然、洒然，真非烟火食人辞语。予虽不及识荆，然其潇散出尘之姿，自在如神之笔，迈往凌云之气，犹可以想见也。</段落>
		</集评>
		<集评>
			<出处>毛本于湖词序</出处>
			<人物>汤衡</人物>
			<段落><专名>衡</专名>尝获从公游，见公平昔为词，未尝著稿，笔酣兴健，顷刻即成，初若不经意，反复究观，未有一字无来处。如歌头、凯歌、登无尽藏、<专名>岳阳楼</专名>诸曲，所谓骏发踔厉，寓以诗人句法者也。</段落>
		</集评>
	</作家>
	<作家>
		<姓名>韩元吉</姓名>
		<姓名 说明="表字">无咎</姓名>
		<姓名 说明="号">南涧</姓名>
		<生卒 生="1118" 卒="1187"/>
		<介绍>
			<段落><专名>许昌</专名>人。门下侍郎<专名>维</专名>四世孙，<链接 xhref="#吕本中">东莱先生</链接><专名>吕伯恭</专名>之外舅也。（《绝妙好词笺》卷一）</段落>
			<段落>寓居<专名>信州</专名>。隆兴间，官吏部尚书。有《<着重>南涧甲乙稿</着重>》。（《词林纪事》卷十）</段落>
			<段落><专名>元吉</专名>与<链接 xhref="#">张孝祥</链接>、<链接 xhref="#">范成大</链接>、<链接 xhref="#">陆游</链接>、<链接 xhref="#">辛弃疾</链接>等常以词相唱和。《彊村丛书》刊有《南涧诗馀》一卷。</段落>
		</介绍>
	</作家>
	<作家>
		<姓名>陆游</姓名>
		<姓名 说明="表字">务观</姓名>
		<姓名 说明="号">放翁</姓名>
		<生卒 生="1125" 卒="1209"/>
		<介绍>
			<段落><专名>越州</专名><专名>山阴</专名>人。年十二，能诗、文，荫补登仕郎。锁厅荐送第一，<专名>秦桧</专名>孙<专名>埙</专名>适居其次。<专名>桧</专名>怒，至罪主司。明年，试礼部，主司复置<专名>游</专名>前列。<专名>桧</专名>显黜之。<专名>孝宗</专名>即位，赐进士出身，出通判<专名>建康府</专名>，寻易<专名>隆兴府</专名>，免归。久之，通判<专名>夔州</专名>。<专名>王炎</专名>宣抚<专名>川</专名>、<专名>陕</专名>，辟为干办公事。<专名>游</专名>为<专名>炎</专名>陈进取之策，以为经略中原，必自<专名>长安</专名>始，取<专名>长安</专名>必自<专名>陇右</专名>始。<链接 xhref="#">范成大</链接>帅蜀，<专名>游</专名>为参议官。以文字交，不拘礼法，人讥其颓放，因自号<专名>放翁</专名>。</段落>
			<段落>后累迁<专名>江西</专名><专名>常平</专名>提举，知<专名>严州</专名>。<专名>嘉泰</专名>二年（1202），以<专名>孝宗</专名>、<专名>光宗</专名>两朝实录及三朝史未就，诏<专名>游</专名>权同修国史实录院同修撰，寻兼秘书监。三年，书成，遂升宝章阁待制，致仕。<专名>嘉定</专名>二年卒，年八十五。（节录《宋史》卷三百九十五《陆游传》）</段落>
			<段落><专名>游</专名>与<专名>淞</专名>皆<专名>佃</专名>之孙。<专名>游</专名>尤长于诗，与<专名>尤袤</专名>、<专名>杨万里</专名>、<专名>范成大</专名>为<着重>南宋四大家</着重>。兼喜填词，尝作词云：“<引用>桥如虹，水如空，一叶飘然烟雨中，天教称放翁。</引用>”（《鹤林玉露》卷四）</段落>
			<段落>自谓：“少时汩于世俗，颇有所为，晚而悔之，然渔歌菱唱，犹不能止。”（《放翁词自序》）</段落>
			<段落><专名>汲古阁</专名>《宋六十家词》有放翁词一卷，<专名>吴</专名>氏<专名>双照楼</专名>景<专名>宋</专名><专名>元</专名><专名>明</专名>本词有景<专名>宋</专名>本《渭南词》二卷。</段落>
		</介绍>
		<集评>
			<出处>《后村大全集》卷一百八十《诗话续集》</出处>
			<人物>刘克庄</人物>
			<段落><链接 xhref="@陆游">放翁</链接>长短句，其激昂感慨者，<链接 xhref="#辛弃疾">稼轩</链接>不能过；飘逸高妙者，与<链接 xhref="#陈与义">陈简斋</链接>、<链接 xhref="#朱敦儒">朱希真</链接>颉颃；流丽绵密者，欲出<链接 xhref="#晏几道">晏叔原</链接>、<链接 xhref="#贺铸">贺方回</链接>之上；而歌之者绝少。</段落>
		</集评>
		<集评>
			<出处>《词林纪事》卷十一引</出处>
			<人物>刘克庄</人物>
			<段落><专名>放翁</专名>、<专名>稼轩</专名>，一扫纤艳，不事斧凿，但时时掉书袋，要是一癖。</段落>
		</集评>
		<集评>
			<出处>《放翁词跋》</出处>
			<人物>毛晋</人物>
			<段落><专名>杨用修</专名>云：“<专名>放翁</专名>词纤丽处似<链接 xhref="@秦观">淮海</链接>，雄慨处似<链接 xhref="@苏轼">东坡</链接>。”予谓超爽处更似<专名>稼轩</专名>耳。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>陆放翁</专名>词，安雅清赡，其尤佳者，在<专名>苏</专名>、<专名>秦</专名>间。然乏超然之致，天然之韵，是以人得测其所至。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>剑南</专名>屏除纤艳，独往独来，其逋峭沉郁之概，求之有<专名>宋</专名>诸家，无可方比。提要以为：“诗人之言，终为近雅，与词人之冶荡有殊。”是也。至谓：“<专名>游</专名>欲驿骑<专名>东坡</专名>、<专名>淮海</专名>之间，故奄有其胜，而皆不能造其极。”则或非<专名>放翁</专名>之本意欤？</段落>
		</集评>
	</作家>
	<作家>
		<姓名>范成大</姓名>
		<姓名 说明="表字">致能</姓名>
		<生卒 生="1126" 卒="1193"/>
		<介绍>
			<段落><专名>吴郡</专名>人。<专名>绍兴</专名>二十四年（1154），擢进士第。<专名>隆兴</专名>元年（1164），累迁著作佐郎。旋假资政殿大学士，充<专名>金</专名>祈请国信使，竟得全节而归。除敷文阁待制，<专名>四川</专名>制置使。凡人才可用者，悉致幕下，用所长，不拘小节。召对，除权吏部尚书，拜参知政事。出知<专名>明州</专名>，寻帅<专名>金陵</专名>。以病请闲，进资政殿学士。<专名>绍熙</专名>三年，加大学士，四年卒。有《<着重>石湖集</着重>》、《<着重>揽辔录</着重>》、《<着重>桂海虞衡集</着重>》，行于世。（节录《宋史》卷三百八十六）</段落>
			<段落>所作《石湖词》一卷，有<专名>鲍</专名>氏《知不足斋丛书》本、《彊村丛书》本。<专名>彊村</专名>本附有补遗。</段落>
		</介绍>
	</作家>
	<作家>
		<姓名>辛弃疾</姓名>
		<姓名 说明="表字">幼安</姓名>
		<姓名 说明="号">稼轩</姓名>
		<生卒 生="1140" 卒="1207"/>
		<介绍>
			<段落><专名>齐</专名>之<专名>历城</专名>人。<专名>耿京</专名>聚兵<专名>山东</专名>，<专名>弃疾</专名>为掌书记，即劝<专名>京</专名>决策南向。</段落>
			<段落><专名>绍兴</专名>三十二年（1162），<专名>京</专名>令<专名>弃疾</专名>奉表归<专名>宋</专名>。<专名>高宗</专名>劳师<专名>建康</专名>，召见，嘉纳之，授承务郎，改差<专名>江阴</专名>签判。<专名>弃疾</专名>时年二十三。</段落>
			<段落><专名>乾道</专名>四年（1168），通判<专名>建康府</专名>。六年，<专名>孝宗</专名>召对延和殿。时<专名>虞允文</专名>当国，帝锐意恢复。<专名>弃疾</专名>因论南北形势及<专名>三国</专名>、<专名>晋</专名>、<专名>汉</专名>人才，持论劲直，不为迎合。以讲和方定，议不行。出知<专名>滁州</专名>，辟<专名>江东</专名>安抚司参议官。留守<专名>叶衡</专名>雅重之。<专名>衡</专名>入相，力荐<专名>弃疾</专名>慷慨有大略。召见，迁仓部郎官，提点<专名>江西</专名>刑狱，加秘阁修撰。调京师转运判官，差知<专名>江陵府</专名>，兼<专名>湖北</专名>安抚。迁知<专名>隆兴府</专名>，兼<专名>江西</专名>安抚。以<专名>大理</专名>少卿召，出为<专名>湖北</专名>转运副使，改<专名>湖南</专名>，寻知<专名>潭州</专名>，兼<专名>湖南</专名>安抚。奏乞别创一军，以<专名>湖南</专名>飞虎为名。军成，雄镇一方，为江上诸军之冠。加右文殿修撰，差知<专名>隆兴府</专名>，兼<专名>江西</专名>安抚，以言者落职。</段落>
			<段落><专名>绍熙</专名>二年（1191），起<专名>福建</专名>提点刑狱。召见，迁<专名>大理</专名>少卿，加集英殿修撰，知<专名>福州</专名>，兼<专名>福建</专名>安抚使。又欲造万铠，招强壮，补军额，严训练。事未行，台臣<专名>王蔺</专名>劾其“用钱如泥沙，杀人如草芥，旦夕望端坐闵王殿”，遂丐祠归。<专名>庆元</专名>元年（1195）落职。久之，起知<专名>绍兴府</专名>，兼<专名>浙东</专名>安抚使。四年，<专名>宁宗</专名>召见，加显谟阁待制，寻差知<专名>镇江府</专名>。坐缪举，降朝散大夫，提举冲佑观。进枢密都承旨，未受命而卒。</段落>
			<段落><专名>弃疾</专名>豪爽，尚节气，识拔英俊。尝谓：“人生在勤，当以力田为先。北方之人，养生之具，不求于人，是以无甚富甚贫之家。南方多末作以病农，而兼并之患兴，贫富斯不侔矣。”故以稼名轩。雅善长短句，悲壮激烈，有《<着重>稼轩集</着重>》行世。（节录《宋史》卷四百一《辛弃疾传》）</段落>
			<段落>今所传《稼轩长短句》十二卷，有<专名>王</专名>氏<专名>四印斋</专名>所刻词本，<专名>吴</专名>氏<专名>石莲庵</专名>刻《山左人词》本，<专名>陶</专名>氏<专名>涉园</专名>影《宋金元明本词》续刻本。又稼轩词四卷，有<专名>毛</专名>氏<专名>汲古阁</专名>《宋六十家词》本。<专名>万载</专名><专名>辛启泰</专名>刻《稼轩集钞存》，诗文辑自《永乐大典》，并附年谱，词则全依<专名>毛</专名>本，所谓<专名>辛</专名>氏祠堂本也。又<专名>汲古阁</专名>影<专名>宋</专名>钞《稼轩词甲乙丙丁集》，有<专名>商务印书馆</专名>影印本，甚精。近人<专名>邓广铭</专名>著《稼轩词编年笺注》，附《辛稼轩先生年谱》，采辑之富，为历来治<专名>辛</专名>词者所未有。</段落>
		</介绍>
		<集评>
			<出处>《后村大全集》卷九十八《辛稼轩集序》</出处>
			<人物>刘克庄</人物>
			<段落>公所作大声镗鞳，小声铿鍧，横绝六合，扫空万古，自有苍生所未见。其秾纤绵密者，亦不在<链接 xhref="@晏几道">小晏</链接>、<链接 xhref="@秦观">秦郎</链接>之下。</段落>
		</集评>
		<集评>
			<出处><专名>汲古阁</专名>本《稼轩词跋》</出处>
			<人物>毛晋</人物>
			<段落><链接 xhref="@辛弃疾">稼轩</链接>晚年来卜筑奇狮，专工长短句，累五百首有奇。但词家争斗秾纤，而<专名>稼轩</专名>率多抚时感事之作，磊砟英多，绝不作妮子态。</段落>
		</集评>
		<集评>
			<出处>《远志斋词衷》</出处>
			<人物>邹祗谟</人物>
			<段落><专名>稼轩</专名>雄深雅健，自是本色，俱从南华、冲虚得来。然作词之多，亦无如<专名>稼轩</专名>者。中调、短令亦间作妩媚语。观其得意处，真有压倒古人之意。</段落>
		</集评>
		<集评>
			<出处>《金粟词话》</出处>
			<人物>彭孙遹</人物>
			<段落><专名>稼轩</专名>之词，胸有万卷，笔无点尘，激昂排宕，不可一世。今人未有<专名>稼轩</专名>一字，辄纷纷有异同之论，<专名>宋玉</专名>罪人，可胜三叹。</段落>
		</集评>
		<集评>
			<出处>《莲子居词话》卷一</出处>
			<人物>吴衡照</人物>
			<段落><专名>辛稼轩</专名>别开天地，横绝古今，《论》、《孟》、《诗》小序、《左氏春秋》、《南华》、《离骚》、《史》、《汉》、《世说》、《选学》、<专名>李</专名>、<专名>杜</专名>诗，拉杂运用，弥见其笔力之峭。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>稼轩</专名>不平之鸣，随处辄发，有英雄语，无学问语，故往往锋颖太露。然其才情富艳，思力果锐，南北两朝，实无其匹，无怪流传之广且久也。</段落>
			<段落>世以<链接 xhref="@苏轼">苏</链接>、<专名>辛</专名>并称。<专名>苏</专名>之自在处，<专名>辛</专名>偶能到之；<专名>辛</专名>之当行处，<专名>苏</专名>必不能到；二公之词，不可同日语也。</段落>
			<段落>后人以粗豪学<专名>稼轩</专名>，非徒无其才，并无其情。<专名>稼轩</专名>固是才大，然情至处后人万不能及。<专名>北宋</专名>词多就景叙情，故珠圆玉润，四照玲珑。至<专名>稼轩</专名>、<链接 xhref="@姜夔">白石</链接>，一变而为即事叙景，使深者反浅，曲者反直。吾十年来，服膺<专名>白石</专名>，而以<专名>稼轩</专名>为外道。由今思之，可谓瞽人扪籥也。<专名>稼轩</专名>郁勃，故情深；<专名>白石</专名>放旷，故情浅；<专名>稼轩</专名>纵横，故才大；<专名>白石</专名>局促，故才小。惟《<链接 xhref="$jk-ax-jiushiyuese">暗香</链接>》、《<链接 xhref="$jk-sy-taizhizhuiyu">疏影</链接>》二词，寄意题外，包蕴无穷，可与<专名>稼轩</专名>伯仲，余俱据事直书，不过手意近辣耳。</段落>
		</集评>
		<集评>
			<出处>《宋四家词选》序论</出处>
			<段落><专名>苏</专名>、<专名>辛</专名>并称。<专名>东坡</专名>天趣独到处，殆成绝诣，而苦不经意，完璧甚少。<专名>稼轩</专名>则沉着痛快，有辙可循，<专名>南宋</专名>诸公，无不传其衣钵，固未可同年而语也。<专名>稼轩</专名>由北开南，<链接 xhref="@吴文英">梦窗</链接>由南追北，是词家转境。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>苏</专名>、<专名>辛</专名>皆至情至性人，故其词潇洒卓荦，悉出于温柔敦厚。世或以粗犷托<专名>苏</专名>、<专名>辛</专名>，固宜有视<专名>苏</专名>、<专名>辛</专名>为别调者矣。<链接 xhref="#张炎">张玉田</链接>盛称<专名>白石</专名>，而不甚许<专名>稼轩</专名>，耳食者遂于两家有轩轾意。不知<专名>稼轩</专名>之体，<专名>白石</专名>尝效之矣。集中如《永遇乐》、《汉宫春》诸阕，均次<专名>稼轩</专名>韵，其吐属气味，皆若秘响相通，何后人过分门户耶？</段落>
			<段落><专名>稼轩</专名>词龙腾虎掷，任古书中理语、廋语，一经运用，便得风流，天姿是何夐异！</段落>
		</集评>
		<集评>
			<出处>《赌棋山庄词话》卷一</出处>
			<人物>谢章铤</人物>
			<段落>学<专名>稼轩</专名>，要于豪迈中见精致。近人学<专名>稼轩</专名>，只学得莽字、粗字，无怪阑入打油恶道。试取<专名>辛</专名>词读之，岂一味叫嚣者所能望其顶踵？</段落>
			<段落>
				<注释><专名>蒋藏国</专名>
					<段落><专名>士铨</专名>
					</段落>
				</注释>为善于学<专名>稼轩</专名>者。<专名>稼轩</专名>是极有性情之人。学<专名>稼轩</专名>者，胸中须先具一段真气、奇气，否则虽纸上奔腾，其中俄空焉，亦萧萧索索，如牖下风耳。</段落>
		</集评>
		<集评>
			<出处>《赌棋山庄词话》卷九</出处>
			<段落><专名>晏</专名>、<专名>秦</专名>之妙丽，源于<链接 xhref="@李白">李太白</链接>、<链接 xhref="@温庭筠">温飞卿</链接>；<专名>姜</专名>、<链接 xhref="@史达祖">史</链接>之清真，源于<链接 xhref="@">张志和</链接>、<链接 xhref="@白居易">白香山</链接>。惟<专名>苏</专名>、<专名>辛</专名>在词中，则藩篱独辟矣。读<专名>苏</专名>、<专名>辛</专名>词，知词中有人，词中有品，不敢自为菲薄。然<专名>辛</专名>以毕生精力注之，比<专名>苏</专名>尤为横出。<专名>吴子律</专名>曰：“<专名>辛</专名>之于<专名>苏</专名>，犹诗中<链接 xhref="#黄庭坚">山谷</链接>之视<专名>东坡</专名>也。<专名>东坡</专名>之大，殆不可以学而至。”此论或不尽然。<专名>苏</专名>风格自高，而性情颇歉。<专名>辛</专名>却缠绵悱恻，且<专名>辛</专名>之造语俊于<专名>苏</专名>。若仅以大论也，则室之大不如堂，而以堂为室，可乎？</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><专名>南宋</专名>词人，<专名>白石</专名>有格而无情，<链接 xhref="@陆游">剑南</链接>有气而乏韵，其堪与<专名>北宋</专名>人颉颃者，唯一<专名>幼安</专名>耳。近人祖<专名>南宋</专名>而祧<专名>北宋</专名>，以<专名>南宋</专名>之词可学，<专名>北宋</专名>不可学也。学<专名>南宋</专名>者，不祖<专名>白石</专名>则祖<专名>梦窗</专名>，以<专名>白石</专名>、<专名>梦窗</专名>可学，<专名>幼安</专名>不可学也。学<专名>幼安</专名>者，率祖其粗犷滑稽，以其粗犷滑稽处可学，佳处不可学也。<专名>幼安</专名>之佳处，在有性情，有境界，即以气象论，亦有傍素波、干青云之概，宁后世龌龊小生所可拟耶？<专名>东坡</专名>之词旷，<专名>稼轩</专名>之词豪。无二人之胸襟而学其词，犹<专名>东施</专名>之效“捧心”也。读<专名>东坡</专名>、<专名>稼轩</专名>词，须观其雅量高致，有<专名>伯夷</专名>、<专名>柳下惠</专名>之风。<专名>白石</专名>虽似蝉蜕尘埃，然不免局促辕下。</段落>
			<段落><专名>稼轩</专名>《中秋饮酒达旦，用〈天问〉体，作〈木兰花慢〉以送月》曰：“<引用>可怜今夜月，向何处，去悠悠？是别有人间，那边才见，光景东头？</引用>”词人想象，直悟月轮绕地之理，与科学家密合，可谓神悟！</段落>
		</集评>
	</作家>
	<作家>
		<姓名>陈亮</姓名>
		<姓名 说明="表字">同父</姓名>
		<生卒 生="1143" 卒="1194"/>
		<介绍>
			<段落><专名>婺州</专名><专名>永康</专名>人。为人才气超迈，喜谈兵，论议风生，下笔数千言立就。<专名>隆兴</专名>初，与<专名>金</专名>人约和，天下忻然，幸得苏息，独<专名>亮</专名>持不可。<专名>婺州</专名>方以解头荐，因上《中兴五论》，奏入，不报。已而退修于家，学者多归之，益力学著书者十年。<专名>淳熙</专名>五年（1178），诣阙上书。<专名>孝宗</专名>欲官之。<专名>亮</专名>笑曰：“吾欲为社稷开数百年之基，宁用以博一官乎？”亟渡江而归。日落魄醉酒，与邑之狂士饮。<专名>亮</专名>自以豪侠，屡遭大狱，归家，益厉志读书。尝曰：“堂堂之阵，正正之旗，风雨云雷，交发而并至，龙蛇虎豹，变现而出没，推倒一世之智勇，开拓万古之心胸，自谓差有一日之长。”<专名>光宗</专名>策进士，擢第一，授佥书<专名>建康府</专名>判官厅公事，未至官，一夕卒。（节录《宋史》卷四百三十六《儒林传》）</段落>
			<段落><专名>亮</专名>所著《<着重>龙川词</着重>》，刊入<专名>汲古阁</专名>《宋六十家词》内。</段落>
		</介绍>
		<集评>
			<出处>《龙川词跋》</出处>
			<人物>毛晋</人物>
			<段落>《龙川词》一卷，读至卷终，不作一妖语、媚语，殆所称不受人怜者欤？</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>陈同甫</专名>与<链接 xhref="@辛弃疾">稼轩</链接>为友，其人才相若，词亦相似。</段落>
		</集评>
	</作家>
	<作家>
		<姓名>刘过</姓名>
		<姓名 说明="表字">改之</姓名>
		<姓名 说明="号">龙洲道人</姓名>
		<生卒 生="1154" 卒="1206"/>
		<介绍>
			<段落><专名>太和</专名>人。（《绝妙好词笺》卷一）</段落>
			<段落>能诗词，流落江湖，酒酣耳热，出语豪纵，自谓<专名>晋</专名>、<专名>宋</专名>间人物。（《游宦纪闻》卷一）</段落>
			<段落>卒葬<专名>崑山</专名>，今其墓尚在。所作《<着重>龙洲词</着重>》，有<专名>汲古阁</专名>《宋六十家词》本，《彊村丛书》本，<专名>上虞</专名><专名>罗</专名>氏《仿宋聚珍》本。</段落>
		</介绍>
		<集评>
			<出处>《中兴以来绝妙词选》卷五</出处>
			<人物>黄升</人物>
			<段落><专名>改之</专名>，<链接 xhref="@辛弃疾">稼轩</链接>之客。<专名>王简卿</专名>侍郎尝赠以诗云：“<引用>观渠论到前贤处，据我看来近世无。</引用>”其词多壮语，盖学<专名>稼轩</专名>者也。</段落>
		</集评>
		<集评>
			<出处>《词源》卷下</出处>
			<人物>张炎</人物>
			<段落><专名>辛稼轩</专名>、<专名>刘改之</专名>作豪气词，非雅词也。于文章馀暇，戏弄笔墨，为长短句之诗耳。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>刘改之</专名>词，狂逸之中，自饶俊致，虽沉着不及<专名>稼轩</专名>，足以自成一家。其有意效<专名>稼轩</专名>体者，如《<链接 xhref="$lg-qinyuanchun">沁园春</链接>》“斗酒彘肩”等阕，又当别论。</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><专名>龙洲</专名>自是<专名>稼轩</专名>附庸，然得其豪放，未得其宛转。</段落>
		</集评>
	</作家>
	<作家>
		<姓名>姜夔</姓名>
		<姓名 说明="表字">尧章</姓名>
		<姓名 说明="号">白石道人</姓名>
		<介绍>
			<段落><专名>鄱阳</专名>人。<注释><专名>萧东夫</专名>
					<段落><专名>德藻</专名>
					</段落>
				</注释>爱其词，妻以兄子，因寓居<专名>吴兴</专名>之<专名>武康</专名>，与白石洞天为邻，自号<专名>白石道人</专名>。（《绝妙好词笺》卷二）</段落>
			<段落><专名>夔</专名>长于音律，尝著<专名>大乐议</专名>（详载《宋史·乐志》），欲正庙乐。<专名>庆元</专名>三年，诏付奉常有司收掌，令太常寺与议大乐。时嫉其能，是以不获尽其所议，人大惜之。（<专名>陆钟辉</专名>刻本《白石道人诗集》引《吴兴掌故》）</段落>
			<段落><专名>夔</专名>学诗于<专名>萧千岩</专名>，琢句精工。（《鹤林玉露》卷十四）</段落>
			<段落>尝为自叙：“某早孤不振，幸不坠先人之绪业。少日奔走，凡世之所谓名公巨儒，皆尝受其知矣。内翰<专名>梁</专名>公，于某为乡曲，爱其诗似<专名>唐</专名>人，谓长短句妙天下。枢使<专名>郑</专名>公爱其文，使坐上为之，因击节称赏。参政<注释><专名>范</专名>公<段落><链接 xhref="#范成大">成大</链接>
					</段落>
				</注释>以为翰墨人品，皆似<专名>晋</专名>、<专名>宋</专名>之雅士。待制<注释><专名>杨</专名>公<段落><专名>万里</专名>
					</段落>
				</注释>以为于文无所不工，甚似<专名>陆天随</专名>，于是为忘年友。复州<专名>萧</专名>公，世所谓<专名>千岩先生</专名>者也，以为四是年作诗，始得此友。待制<专名>朱</专名>公既爱其才，又爱其深于礼乐。丞相<专名>京</专名>公不特称其礼乐之书，又爱其骈俪之文。丞相<专名>谢</专名>公爱其乐书，使次子来谒焉。<链接 xhref="#辛弃疾"><专名>稼轩</专名><专名>辛</专名>
				</链接>公，深服其长短句。如二卿<专名>孙</专名>公<专名>从之</专名>、<专名>胡</专名>氏<专名>应期</专名>、<专名>江陵</专名><专名>杨</专名>公、<专名>南州</专名><专名>张</专名>公、<专名>金陵</专名><专名>吴</专名>公及<专名>吴德夫</专名>、<专名>项平甫</专名>、<专名>徐子渊</专名>、<专名>曾幼度</专名>、<专名>商翚仲</专名>、<专名>王晦叔</专名>、<专名>易彦章</专名>之徒，皆当世俊士，不可悉数，或爱其人，或爱其诗，或爱其文，或爱其字，或折节交之。若<专名>东州</专名>之士，则<专名>楼</专名>公<专名>大防</专名>、<专名>叶</专名>公<专名>正则</专名>，则尤所赏激者。嗟乎！四海之内，知己者不为少矣，而未有能振之于窭困无聊之地者。旧所依倚，惟有<专名>张</专名>兄<专名>平甫</专名>，其人甚贤，十年相处，情甚骨肉，而某亦竭诚尽力，忧乐关念。<专名>平甫</专名>念其困踬场屋，至欲输资以拜爵，某辞谢不顾，又欲割锡山之膏腴，以养其山林无用之身。惜乎<专名>平甫</专名>下世，今惘惘然若有所失。人生百年有几？宾主如某与<专名>平甫</专名>者复有几？抚事感慨，不能为怀。<专名>平甫</专名>既殁，稚子甚幼。入其门则必为之悽然，终日独坐，逡巡而归。思欲舍去，则念<专名>平甫</专名>垂绝之言，何忍言去。留而不去，则既无主人矣，其能久乎？”（齐东野语卷十二）</段落>
			<段落><专名>夔</专名>晚居<专名>西湖</专名>，卒葬<专名>西马塍</专名>。有《<着重>白石道人诗集</着重>》、《<着重>白石道人歌曲</着重>》、《<着重>续书谱</着重>》、《<着重>绛帖平</着重>》等书传世。<专名>姜</专名>词有<专名>汲古阁</专名>《宋六十家词》本、<专名>江都</专名><专名>陆</专名>氏《姜白石诗词合集》本、<专名>王</专名>氏<专名>四印斋</专名>所刻《双白词本》、<专名>许</专名>氏<专名>榆园</专名>丛刻本、<专名>朱</专名>氏《彊村丛书》本、<专名>沈</专名>氏逊斋影<专名>乾隆</专名>十四年<专名>张奕枢</专名>刊本。<着重>其自度曲，并缀音谱，为研求<专名>宋</专名>词乐谱之主要资料</着重>。</段落>
		</介绍>
		<集评>
			<出处>《中兴以来绝妙词选》卷六</出处>
			<人物>黄升</人物>
			<段落><链接 xhref="@姜夔">白石道人</链接>，中兴诗家名流，词极精妙，不减<链接 xhref="@周邦彦">清真</链接>乐府，其间高处，有<专名>美成</专名>所不能及。</段落>
		</集评>
		<集评>
			<出处>《乐府指迷》</出处>
			<人物>沈义父</人物>
			<段落><专名>姜白石</专名>清劲知音，亦未免有生硬处。</段落>
		</集评>
		<集评>
			<出处>《词综》序</出处>
			<人物>朱彝尊</人物>
			<段落>词莫善于<专名>姜夔</专名>，宗之者<专名>张辑</专名>、<专名>卢祖皋</专名>、<链接 xhref="@">吴文英</链接>、<链接 xhref="@">蒋捷</链接>、<链接 xhref="@">王沂孙</链接>、<链接 xhref="@">张炎</链接>、<链接 xhref="@">周密</链接>、<专名>陈允平</专名>、<专名>张翥</专名>、<专名>杨基</专名>，皆具<专名>夔</专名>之一体，<专名>基</专名>之后，得其门者寡矣。</段落>
		</集评>
		<集评>
			<出处>《宋四家词选》序论</出处>
			<人物>周济</人物>
			<段落><专名>白石</专名>脱胎<链接 xhref="@辛弃疾">稼轩</链接>，变雄健为清刚，变驰骤为疏宕。盖二公皆极热中，故气味吻合。<专名>辛</专名>宽、<专名>姜</专名>窄，宽故容秽，窄故斗硬。<专名>白石</专名>小序甚可观，苦与词复。若序其缘起，不犯词境，斯为两美矣。</段落>
		</集评>
		<集评>
			<出处>《介存斋论词杂著》</出处>
			<段落><专名>白石</专名>词如<专名>明</专名>七子诗，看是高格响调，不耐人细思。<专名>白石</专名>以诗法入词，门径浅狭，如<专名>孙过庭</专名>书，但使后人模仿。<专名>白石</专名>好为小序，序即是词，词仍是序，反复再观，如同嚼蜡矣。词序序作词缘起，以此意词中未备也。今人论院本，尚知曲白相生，不许复沓，而津津于<专名>白石</专名>词序，一何可笑！</段落>
		</集评>
		<集评>
			<出处>《人间词话》卷上</出处>
			<人物>王国维</人物>
			<段落><专名>白石</专名>写景之作，如：“<引用><链接 xhref="$jk-yzm-huaizuomingdu"><专名>二十四桥</专名>仍在</链接>，波心荡冷月无声。</引用>”“<引用><链接 xhref="$jk-dianjiangchun">数峰清苦</链接>，商略黄昏雨。</引用>”“<引用><链接 xhref="$jk-xhy-dianzhenyaoliang">高树晚蝉</链接>，说西风消息。</引用>”虽格韵高绝，然如雾里看花，终隔一层。<链接 xhref="@史达祖">梅溪</链接>、<链接 xhref="@吴文英">梦窗</链接>诸家写景之病，皆在一隔字。<专名>北宋</专名>风流，渡江遂绝，抑真有运会存乎其间耶？问隔与不隔之别。曰：<专名>陶</专名>、<专名>谢</专名>之诗不隔，<专名>延年</专名>则稍隔矣。<专名>东坡</专名>之诗不隔，<链接 xhref="#黄庭坚">山谷</链接>则稍隔矣。“<引用>池塘生春草</引用>”，“<引用>空梁落燕泥</引用>”等二句，妙处唯在不隔。词亦如是。即以一人一词论，如<链接 xhref="@欧阳修">欧阳</链接>公《少年游·咏春草》上半阕云：“<引用>阑干十二独凭春，晴碧远连云。二月三月，千里万里，行色苦愁人。</引用>”语语都在目前，便是不隔。至云：“<引用><专名>谢</专名>家池上，<专名>江淹</专名>浦畔。</引用>”则隔矣。<专名>白石</专名>《<链接 xhref="$jk-cly-yuelenglongsha">翠楼吟</链接>》：“<引用>此地宜有词仙，拥素云黄鹤，与君游戏。玉梯凝望久，叹芳草萋萋千里。</引用>”便是不隔。至“<引用>酒祓清愁，花消英气</引用>”则隔矣。然<专名>南宋</专名>词虽不隔处，比之前人，自有浅深厚薄之别。</段落>
		</集评>
	</作家>
	<作家>
		<姓名>史达祖</姓名>
		<姓名 说明="表字">邦卿</姓名>
		<姓名 说明="号">梅溪</姓名>
		<介绍>
			<段落><专名>汴</专名>人，有《<着重>梅溪词</着重>》一卷。（《绝妙好词笺》卷二）</段落>
			<段落>
				<注释><专名>韩</专名>
					<段落><专名>侂胄</专名>
					</段落>
				</注释>为平章，事无决，专倚省吏<专名>史邦卿</专名>奉行文字，拟帖撰旨俱出其手。权炙缙绅，侍从简札，至用申呈。时有<专名>李</专名>其姓者，尝与<专名>史</专名>游，于<专名>史</专名>几间大书云：“危哉<专名>邦卿</专名>，侍从申呈。”未几致黥云。（<专名>叶绍翁</专名>《四朝闻见录》戊集）</段落>
			<段落>其词集有<专名>嘉泰</专名>辛酉（1201）<专名>张镃</专名>所作序，略云：“生之作，辞情俱到，织绡泉底，去尘眼中，妥帖轻圆，特其馀事。至于夺苕艳于春景，起悲音于商素，有瑰奇、警迈、清新、闲婉之长，而无拖荡污淫之失，端可以分镳<链接 xhref="#清真">清真</链接>，平睨<链接 xhref="#贺铸">方回</链接>，而纷纷<链接 xhref="#张先">三变</链接>行辈，几不足比数。<链接 xhref="#黄庭坚">山谷</链接>以行谊文章，宗匠一代，至序<链接 xhref="#晏几道">小晏</链接>词，激昂婉转，以伸吐其怀抱，而‘杨花谢桥’之句，<专名>伊川</专名>犹称可之。生满襟风月，鸾吟风歗，锵洋乎口吻之际者，皆自漱涤书传中来。”</段落>
			<段落><专名>梅溪</专名>词有<专名>汲古阁</专名>《宋六十家词》本及<专名>四印斋</专名>所刻词本。</段落>
		</介绍>
		<集评>
			<出处>《中兴以来绝妙词选》卷七引<专名>姜</专名>作《梅溪词序》</出处>
			<人物>姜夔</人物>
			<段落>《梅溪词》奇秀清逸，有<专名>李长吉</专名>之韵，盖能融情于一家，会句意于两得。</段落>
		</集评>
		<集评>
			<出处>《花草蒙拾》</出处>
			<人物>王士禛</人物>
			<段落><专名>宋</专名>南渡后，<专名>梅溪</专名>、<链接 xhref="@姜夔">白石</链接>、<专名>竹屋</专名>、<链接 xhref="@吴文英">梦窗</链接>诸子，极妍尽态，反有<专名>秦</专名>、<专名>李</专名>未到者。虽神韵天然处或减，要自令人有观止之叹，正如<专名>唐</专名>绝句，至晚<专名>唐</专名><链接 xhref="#刘禹锡">刘宾客</链接>、<专名>杜京兆</专名>，妙处反进<链接 xhref="#李白">青莲</链接>、<专名>龙标</专名>一尘。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>梅溪</专名>甚有心思，而用笔多涉尖巧，非大方家数，所谓一钩勒即薄者。<专名>梅溪</专名>词中，喜用“偷”字，足以定其品格矣。</段落>
		</集评>
	</作家>
	<作家 性别="女">
		<姓名>朱淑真</姓名>
		<姓名 说明="号">幽栖居士</姓名>
		<介绍>
			<段落><专名>钱唐</专名>人，世居<专名>桃村</专名>，工诗，嫁为市井民妻，不得志殁。<专名>宛陵</专名><专名>魏仲恭</专名>辑其诗，名曰《<着重>断肠集</着重>》。（《宋诗纪事》卷八十七）</段落>
			<段落><专名>四印斋</专名>刊本《断肠词》一卷，题“<专名>宋</专名><专名>海宁</专名><专名>幽栖居士</专名><专名>朱淑真</专名>”，存词三十一首。</段落>
		</介绍>
	</作家>
	<作家>
		<姓名>刘克庄</姓名>
		<姓名 说明="表字">潜夫</姓名>
		<姓名 说明="号">后村</姓名>
		<介绍>
			<段落><专名>莆阳</专名>人，<专名>后村</专名>其号。学于<注释><专名>真西山</专名>
					<段落><专名>德秀</专名>
					</段落>
				</注释>。以荫入仕，除<专名>潮</专名>倅，迁<专名>建阳</专名>令，移<专名>仙都</专名>。尝咏落梅，有“<引用>东君谬掌花权柄，却忌孤高不主张</引用>”，谄者笺其诗以示柄臣，由此病废十载。因有病后访梅绝句云：“<引用><专名>梦得</专名>因桃却左迁，<专名>长源</专名>为柳忤当权。幸然不识桃并柳，也被梅花累十年。</引用>”</段落>
			<段落>后起至将作簿，兼参议。<专名>端平</专名>初，为玉牒所主簿，奉祠，起知<专名>袁州</专名>，累迁<专名>广东</专名>运判，又奉祠，起<专名>江东</专名>提刑。召对，以将作监直华文阁，赐同进士出身，专史事。无何，用秘阁修撰出为<专名>福建</专名>提刑。（<专名>吴之振</专名>《宋诗钞·后村词钞小传》）</段落>
			<段落>有《<着重>后村大全集</着重>》一百九十六卷传世。<专名>汲古阁</专名>《宋六十家词》有《<着重>后村别调</着重>》一卷。《彊村丛书》则作《<着重>后村长短句</着重>》五卷，编次不同，盖从《大全集》出者，较为完善。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><专名>刘后村</专名>词，旨正而语有致。其贺新郎席上闻歌有感云：“<引用>粗识国风关雎乱，羞学流莺百啭，总不涉闺情春怨。</引用>”又云：“<引用>我有平生离鸾操，颇哀而不愠微而婉。</引用>”意殆自寓其词品耶？</段落>
		</集评>
		<集评>
			<出处>《宋六十一家词选》例言</出处>
			<人物>冯煦</人物>
			<段落><链接 xhref="@刘克庄"><专名>后村</专名>词</链接>与<链接 xhref="@陆游">放翁</链接>、<链接 xhref="@辛弃疾">稼轩</链接>，犹鼎三足。其生丁南渡，拳拳君国似<专名>放翁</专名>，志在有为，不欲以词人自域似<专名>稼轩</专名>。如《<链接 xhref="$lkz-yulouchun">玉楼春</链接>》云：“<引用>男儿西北有神州，莫滴<专名>水西桥</专名>畔泪。</引用>”《忆秦娥》云：“<引用><专名>宣和</专名>宫殿，冷烟衰草。</引用>”伤时念乱，可以怨矣。又其宅心忠厚，亦往往于词得之。《<链接 xhref="$lkz-mjh-manfushishu">满江红·送<专名>宋惠父</专名>入<专名>江西</专名>幕</链接>》云：“<引用>不要汉廷夸击断，要史家编入循良传。</引用>”《念奴娇·寿<专名>方德润</专名>》云：“<引用>须信谄语尤甘，忠言最苦，橄榄何如蜜？</引用>”胸次如此，岂剪红刻翠者比耶？<专名>升庵</专名>称其壮语，<专名>子晋</专名>称其雄力，殆犹之皮相也。</段落>
		</集评>
	</作家>
	<作家>
		<姓名>吴文英</姓名>
		<姓名 说明="表字">君特</姓名>
		<姓名 说明="号">梦窗</姓名>
		<姓名 说明="号">觉翁</姓名>
		<介绍>
			<段落>号<专名>梦窗</专名>，晚号<专名>觉翁</专名>，<专名>四明</专名>人。于<专名>翁元龙</专名>为亲伯仲，盖本姓<专名>翁</专名>氏而出后于<专名>吴</专名>者也。<专名>绍定</专名>中，入<专名>苏州</专名>仓幕。<专名>景定</专名>时，客<专名>荣王</专名>邸，受知于丞相<专名>吴潜</专名>，常往来于<专名>苏</专名>、<专名>杭</专名>间。（参考<专名>杜文澜</专名><专名>曼陀罗华阁</专名>刊本《梦窗词》<专名>刘毓崧</专名>序）</段落>
			<段落><专名>沈义父</专名>著《乐府指迷》，称：“壬寅（1242）秋，始识<注释><专名>静翁</专名>
					<段落><专名>元龙</专名>号<专名>处静</专名>
					</段落>
				</注释>于泽滨，癸卯（1243）识<专名>梦窗</专名>。暇日相与倡酬，率多填词，因讲论作词之法，然后知词之作难于诗。盖<引用>音律欲其协，不协则成长短之诗；下字欲其雅，不雅则近乎缠令之体；用字不可太露，露则直突而无深长之味；发意不可太高，高则狂怪而失柔婉之意。</引用>思此则知所以为难。”此其议论，盖得诸<专名>文英</专名>兄弟云。</段落>
			<段落>
				《<着重>梦窗词</着重>》传世者，有<专名>毛</专名>氏<专名>汲古阁</专名>《宋六十家词》本、<专名>杜</专名>氏<专名>曼陀罗华阁</专名>本、<专名>王</专名>氏<专名>四印斋</专名>版、<专名>朱</专名>氏《彊村丛书》本、《彊村遗书》本、<专名>张</专名>氏《四明丛书》本。</段落>
		</介绍>
		<集评>
			<出处>《中兴以来绝妙词选》卷十引<专名>山阴</专名><专名>尹焕</专名>《梦窗词序》</出处>
			<人物>尹焕</人物>
			<段落>求词于吾<专名>宋</专名>者，前有<链接 xhref="@周邦彦">清真</链接>，后有<链接 xhref="@吴文英">梦窗</链接>，此非<专名>焕</专名>之言，四海之公言也。</段落>
		</集评>
		<集评>
			<出处>《乐府指迷》</出处>
			<人物>沈义父</人物>
			<段落><专名>梦窗</专名>深得<专名>清真</专名>之妙，其失在用事下语太晦处，人不可晓。</段落>
		</集评>
		<集评>
			<出处>《宋四家词选》序论</出处>
			<人物>周济</人物>
			<段落><专名>梦窗</专名>奇思壮采，腾天潜渊，返<专名>南宋</专名>之清泚，为<专名>北宋</专名>之秾挚。</段落>
			<段落><链接 xhref="#张惠言">皋文</链接>不取<专名>梦窗</专名>，是为<链接 xhref="#王沂孙">碧山</链接>门径所限耳。<专名>梦窗</专名>立意高，取径远，皆非馀子所及。惟过嗜饾饤，以此被议。若其虚实兼到之作，虽<专名>清真</专名>不过也。</段落>
		</集评>
		<集评>
			<出处>《介存斋论词杂著》</出处>
			<人物>良卿</人物>
			<段落><专名>尹惟晓</专名>“前有<专名>清真</专名>，后有<专名>梦窗</专名>”之说，可谓知言。<专名>梦窗</专名>每于空际转身，非具大神力不能。<专名>梦窗</专名>非无生涩处，总胜空滑。况其佳者，天光云影，摇荡绿波，抚玩无斁，追寻已远。</段落>
			<段落><专名>君特</专名>意思甚感慨，而寄情闲散，使人不能测其中之所有。</段落>
		</集评>
		<集评>
			<出处><专名>周</专名>批《绝妙好词笺》卷四</出处>
			<人物>周尔墉</人物>
			<段落><链接 xhref="@姜夔">尧章</链接>高远，<链接 xhref="@吴文英">君特</链接>沉厚，各极其能。</段落>
			<段落>于逼塞中见空灵，于浑朴中见勾勒，于刻画中见天然，读<专名>梦窗</专名>词，当于此着眼。性情能不为词藻所掩，方是<专名>梦窗</专名>法乳。</段落>
		</集评>
		<集评>
			<出处><专名>郑</专名>校《梦窗词跋》</出处>
			<人物>郑文焯</人物>
			<段落><专名>君特</专名>为词，用隽上之才，别构一格，拈韵习取古谐，举典务出奇丽，如<专名>唐</专名>贤诗家之<专名>李贺</专名>，文流之<专名>孙樵</专名>、<专名>刘蜕</专名>，锤幽凿险，开径自行，学者匪造次所能陈其细趣也。其取字多从<专名>长吉</专名>诗中得来，故造句奇丽。世士罕寻其源，辄疑太晦，过矣。</段落>
		</集评>
		<集评>
			<出处>《香东漫笔》</出处>
			<人物>况周颐</人物>
			<段落>近人学<专名>梦窗</专名>，辄从密处入手。<专名>梦窗</专名>密处，能令无数丽字一一生动飞舞，如万花为春，非若琱璚蹙绣，毫无生气也。如何能运动无数丽字？恃聪明，尤恃魄力。如何能有魄力？唯厚乃有魄力。<专名>梦窗</专名>密处易学，厚处难学。</段落>
		</集评>
		<集评>
			<出处>《香海棠馆词话》</出处>
			<段落><专名>宋</专名>词有三要：重、拙、大。重者，沉着之谓，在气格，不在字句。于<专名>梦窗</专名>词，庶几见之。即其芬悱铿丽之作，中间隽句艳字，莫不有沉挚之思，灏瀚之气，挟之以流转，令人玩索而不能尽，则其中之所存者厚。沉着者，厚之发见乎外者也。欲学<专名>梦窗</专名>之致密，先学<专名>梦窗</专名>之沉着。即致密，即沉着，非出乎致密之外，超乎致密之上，别有沉着一境也。<专名>梦窗</专名>之词，与<链接 xhref="@苏轼">东坡</链接>、<链接 xhref="@辛弃疾">稼轩</链接>诸公，实殊流而同源，其见为不同者，则<专名>梦窗</专名>致密其外耳。其至高至精处，虽欲拟议形容之，犹苦不得其神似。<专名>颖</专名><专名>惠</专名>之士，束发操觚，勿轻言学<专名>梦窗</专名>也。</段落>
		</集评>
		<集评>
			<出处>《遁堪文存》</出处>
			<人物>张尔田</人物>
			<段落><专名>梦窗</专名>词，殿<专名>天水</专名>一朝，分镳<专名>清真</专名>，碎璧零玑，触之皆宝。虽薶藩溷，其精神行天壤，固自不敝。</段落>
		</集评>
	</作家>
	<作家>
		<姓名>刘辰翁</姓名>
		<姓名 说明="表字">会孟</姓名>
		<生卒 生="1232" 卒="1297"/>
		<介绍>
			<段落><专名>庐陵</专名>人。少登<注释><专名>陆象山</专名>
					<段落><专名>九渊</专名>
					</段落>
				</注释>之门，补太学生。<专名>景定</专名>壬戌（1262），廷试对策，忤<专名>贾似道</专名>，置丙第，以亲老，请<专名>濂溪书院</专名>山长。荐居史馆，又除太学博士，皆固辞。<专名>宋</专名>亡，隐居，卒。有《<着重>须溪集</着重>》。（《宋诗纪事》卷六十八）</段落>
			<段落>《彊村丛书》收<专名>须溪</专名>词一卷，又补遗四首。</段落>
		</介绍>
		<集评>
			<出处>《餐樱庑词话》</出处>
			<人物>况周颐</人物>
			<段落>近人论词，或以<专名>须溪</专名>词为别调，非知人之言也。<专名>须溪</专名>词多真率语，满心而发，不假追琢，有掉臂游行之乐。其词笔多用中锋，风格遒上，略与<链接 xhref="@辛弃疾">稼轩</链接>旗鼓相当。世俗之论，容或以<专名>稼轩</专名>为别调，宜其以别调目<专名>须溪</专名>也。</段落>
		</集评>
	</作家>
	<作家>
		<姓名>蒋捷</姓名>
		<姓名 说明="表字">胜欲</姓名>
		<姓名 说明="号">竹山</姓名>
		<介绍>
			<段落><专名>阳羡</专名>人。<专名>德祐</专名>进士，自号<专名>竹山</专名>，遁迹不仕，以词名。（《宋诗纪事》卷七十八）</段落>
			<段落>所作《<着重>竹山词</着重>》一卷，见<专名>汲古阁</专名>《宋六十家词》中。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><专名>蒋竹山</专名>词，未极流动自然，然洗炼缜密，语多创获，其志视<链接 xhref="@史达祖">梅溪</链接>较贞，其思视<链接 xhref="@吴文英">梦窗</链接>较清。<专名>刘文房</专名>为五言长城，<专名>竹山</专名>其亦长短句之长城欤？</段落>
		</集评>
	</作家>
	<作家>
		<姓名>周密</姓名>
		<姓名 说明="表字">公谨</姓名>
		<姓名 说明="号">草窗</姓名>
		<姓名 说明="号">弁阳啸翁</姓名>
		<姓名 说明="号">萧斋</姓名>
		<生卒 生="1232" 卒="1308"/>
		<介绍>
			<段落><专名>济南</专名>人，流寓<专名>吴兴</专名>，居<专名>弁山</专名>，自号<专名>弁阳啸翁</专名>，又号<专名>萧斋</专名>。<专名>淳祐</专名>中，为<专名>义乌</专名>令。有《蜡屐集》、《齐东野语》、《癸辛杂识》、《志雅堂杂钞》、《浩然斋视听钞》、《武林旧事》、《澄怀录》、《云烟过眼录》。（《宋诗纪事》卷八十）</段落>
			<段落>诗集曰《<着重>草窗韵语</着重>》，有<专名>乌程</专名><专名>蒋</专名>氏<专名>密韵楼</专名>影<专名>宋</专名>刊本。词集曰《<着重>蘋洲渔笛谱</着重>》，有<专名>广陵</专名><专名>江昱</专名>考证及辑本集外词，刊入《彊村丛书》。又题《<着重>草窗词</着重>》，有<专名>鲍</专名>氏<专名>知不足斋</专名>丛书，<专名>杜</专名>氏<专名>曼陀罗华阁</专名>本，<专名>朱</专名>氏<专名>无著庵</专名>校辑本。</段落>
		</介绍>
		<集评>
			<出处>《介存斋论词杂著》</出处>
			<人物>周济</人物>
			<段落><专名>公谨</专名>敲金戛玉，嚼雪盥花，新妙无与为匹。</段落>
			<段落><专名>公谨</专名>只是词人，颇有名心，未能自克，故虽才情诣力，色色绝人，终不能超然遐举。</段落>
		</集评>
		<集评>
			<出处>《宋四家词选》序论</出处>
			<段落><专名>草窗</专名>镂冰刻楮，精妙绝伦，但立意不高，取韵不远，当与<链接 xhref="@张炎">玉田</链接>抗行，未可方驾<链接 xhref="@王沂孙">王</链接>、<链接 xhref="@吴文英">吴</链接>也。</段落>
		</集评>
		<集评>
			<出处>《宋七家词选》</出处>
			<人物>戈载</人物>
			<段落><专名>草窗</专名>词尽洗靡曼，独标清丽，有韶倩之色，有绵渺之思，与<链接 xhref="@吴文英">梦窗</链接>旨趣相侔，二窗并称，允矣无忝。其于律亦极严谨，盖交游甚广，深得切劘之益。</段落>
		</集评>
		<集评>
			<出处>《孟学斋日记》</出处>
			<人物>李慈铭</人物>
			<段落><专名>南宋</专名>之末，终推<专名>草窗</专名>、<专名>梦窗</专名>两家为此事眉目，非<链接 xhref="@王沂孙">碧山</链接>、<专名>竹屋</专名>辈所可颉颃。</段落>
		</集评>
	</作家>
	<作家>
		<姓名>王沂孙</姓名>
		<姓名 说明="表字">圣与</姓名>
		<姓名 说明="号">碧山</姓名>
		<姓名 说明="号">中仙</姓名>
		<介绍>
			<段落><专名>会稽</专名>人，与<链接 xhref="#周密">周公谨</链接>、<专名>唐玉潜</专名>诸公倡和，有词，名《<着重>花外集</着重>》。（《宋诗纪事》卷八十）</段落>
			<段落>延祐四明志：“至<专名>元</专名>中，<专名>王沂孙</专名><专名>庆元路</专名>学正。”（《绝妙好词笺》卷七）</段落>
			<段落>今传世《花外集》，有<专名>知不足斋</专名>丛书本，<专名>四印斋</专名>所刻词本。</段落>
		</介绍>
		<集评>
			<出处>《山中白露词》卷一《琐窗寒词序》</出处>
			<人物>张炎</人物>
			<段落><专名>碧山</专名>能文，工词，琢语峭拔，有<链接 xhref="@姜夔">白石</链接>意度。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>中仙</专名>最多故国之感，故着力不多，天分高绝，所谓意能尊体也。<专名>中仙</专名>最近<链接 xhref="@张炎">叔夏</链接>一派，然<专名>玉田</专名>自逊其深远。</段落>
		</集评>
		<集评>
			<出处>《宋四家词选》序论</出处>
			<段落><专名>碧山</专名>胸次恬淡，故“黍离”、“麦秀”之感，只以唱叹出之，无剑拔弩张习气。词以思笔为入门阶陛。<专名>碧山</专名>思笔，可谓双绝，幽折处大胜<专名>白石</专名>。惟圭角太分明，反复读之，有水清无鱼之恨。</段落>
		</集评>
		<集评>
			<出处>《宋七家词选》</出处>
			<人物>戈载</人物>
			<段落>予尝谓<专名>白石</专名>之词，空前绝后，匪特无可比肩，抑且无从入手，而能学之者则惟<专名>中仙</专名>。其词运意高远，吐韵妍和；其气清，故无沾滞之音；其笔超，故有宕往之趣；是真<专名>白石</专名>之入室弟子也。</段落>
		</集评>
		<集评>
			<出处>花外集跋</出处>
			<人物>王鹏运</人物>
			<段落><专名>碧山</专名>词颉颃<专名>双白</专名>，揖让<专名>二窗</专名>，实为<专名>南宋</专名>之杰。</段落>
		</集评>
		<集评>
			<出处>《香海棠馆词话》</出处>
			<人物>况周颐</人物>
			<段落>初学作词，最宜读<专名>碧山</专名>乐府，如书中<专名>欧阳信本</专名>，准绳规矩极佳。二<专名>晏</专名>如<专名>右军</专名>父子，<链接 xhref="@贺铸">贺方回</链接>如<专名>李北海</专名>，<专名>白石</专名>如<专名>虞伯施</专名>而隽上过之，<链接 xhref="@周密">公谨</链接>如<专名>褚登善</专名>，<链接 xhref="@吴文英">梦窗</链接>如<专名>鲁公</专名>，<链接 xhref="@辛弃疾">稼轩</链接>如<专名>诚悬</专名>，<专名>玉田</专名>如<专名>赵文敏</专名>。</段落>
		</集评>
	</作家>
	<作家>
		<姓名>文天祥</姓名>
		<姓名 说明="表字">宋瑞</姓名>
		<姓名 说明="表字">履善</姓名>
		<生卒 生="1236" 卒="1282"/>
		<介绍>
			<段落><专名>吉之</专名><专名>吉水</专名>人。体貌丰伟，美晳如玉，秀眉而长目，顾盼烨然。年二十，举进士，<专名>理宗</专名>亲拔为第一。考官<专名>王应麟</专名>奏曰：“是卷<着重>古谊若龟鉴，忠肝如铁石</着重>，臣敢为得人贺。”屡官至右丞相，加少保，信国公。奉两孱王，崎岖岭海，以图兴复。兵败，被执，至<专名>潮阳</专名>，见<专名>张弘范</专名>，<专名>弘范</专名>与俱入<专名>崖山</专名>，使为书招<专名>张世杰</专名>，乃书所《过<专名>零丁洋</专名>》诗与之。其末有云：“人生自古谁无死？留取丹心照汗青。”<专名>弘范</专名>笑而置之，遣使护送<专名>天祥</专名>至京师。<专名>天祥</专名>在道，不食，八日不死。在<专名>燕</专名>凡三日，<专名>世祖</专名>知<专名>天祥</专名>终不屈，召入，谕之曰：“汝何愿？”<专名>天祥</专名>曰：“<专名>天祥</专名>受<专名>宋</专名>恩、为宰相，愿赐之一死足矣。”死数日，其妻<专名>欧阳</专名>氏收其尸，衣带中有赞曰：“<引用>孔曰成仁，孟曰取义，惟其义尽，所以仁至。读圣贤书，所学何事？而今而后，庶几无愧。</引用>”（节录《宋史》卷四百十八）</段落>
			<段落>传世有《<着重>文山先生集</着重>》。<专名>江标</专名>刻《宋元名家词》，有《文山乐府》一卷，得词八首，类从本集《<着重>指南录</着重>》中录出者也。</段落>
		</介绍>
		<集评>
			<出处>《艺概》卷四</出处>
			<人物>刘熙载</人物>
			<段落><专名>文文山</专名>词，有“风雨如晦，鸡鸣不已”之意，不知者以为变声，其实乃正之变也，故词当合其人之境地以观之。</段落>
		</集评>
	</作家>
	<作家>
		<姓名>张炎</姓名>
		<姓名 说明="表字">叔夏</姓名>
		<姓名 说明="号">玉田</姓名>
		<姓名 说明="号">乐笑翁</姓名>
		<生卒 生="1248" 卒=""/>
		<介绍>
			<段落><专名>西秦</专名>人，<注释><专名>循王</专名>
					<段落><专名>俊</专名>
					</段落>
				</注释>之后。居<专名>杭</专名>，号<专名>玉田</专名>，又号<专名>乐笑翁</专名>。有《词源》二卷、《山中白云》八卷。（《绝妙好词笺》卷六）</段落>
			<段落><专名>郑思肖</专名>序其词云：“吾识<专名>张循王</专名>孙<专名>玉田</专名>先辈，喜其三十年汗漫南北数千里，一片空狂怀抱，日日化雨为醉。自仰扳<链接 xhref="#姜夔">姜尧章</链接>、<链接 xhref="#史达祖">史邦卿</链接>、<专名>卢蒲江</专名>、<链接 xhref="#吴文英">吴梦窗</链接>诸名胜，互相鼓吹春声于繁华世界，飘飘征情，节节弄拍，嘲明月以谑乐，卖落花而陪笑，能令后三十年<专名>西湖</专名>锦绣山水，犹生清响。”</段落>
			<段落>又<专名>舒岳祥</专名>序云：“<专名>玉田</专名><专名>张</专名>君，自社稷变置，淩烟废堕，落魄纵饮。北游<专名>燕</专名>、<专名>蓟</专名>，上公车，登承明有日矣。一日，思<专名>江南</专名>菰米蓴丝，<专名>吴江</专名><专名>楚岸</专名>，枫丹苇白，一奚童负锦囊自随。诗有<专名>姜尧章</专名>深婉之风，词有<链接 xhref="#周邦彦">周清真</链接>雅丽之思，画有<专名>赵子固</专名>潇洒之意，未脱承平公子故态，笑语歌哭，骚姿雅骨，不以夷险变迁也。”（并见《山中白云》卷首）</段落>
			<段落>于此，可略见其生平志趣。</段落>
			<段落>传世《山中白云》，有<专名>钱塘</专名><专名>龚翔麟</专名>本、<专名>王</专名>氏<专名>四印斋</专名>《双白词》本、<专名>许</专名>氏<专名>榆园</专名>丛刻本、<专名>朱</专名>氏《彊村丛书》<专名>江昱</专名>疏证本。</段落>
		</介绍>
		<集评>
			<出处>《山中白云序》</出处>
			<人物>仇远</人物>
			<段落>《<链接 xhref="@张炎">山中白云</链接>》词，意度超玄，律吕协洽，方之古人，当与<链接 xhref="@姜夔">白石</链接>老仙相鼓吹。</段落>
		</集评>
		<集评>
			<出处>《伯牙琴张叔夏词序》</出处>
			<人物>邓牧</人物>
			<段落><链接 xhref="@周邦彦">美成</链接>、<专名>白石</专名>，逮今脍炙人口。知者谓丽莫如<专名>周</专名>，赋情或近俚；骚莫若<专名>姜</专名>，放意或近率。今<专名>玉田</专名><专名>张</专名>君，无二家所短而兼所长。</段落>
		</集评>
		<集评>
			<出处>《词洁》</出处>
			<人物>凌廷堪</人物>
			<段落><专名>美成</专名>如<专名>杜</专名>，<专名>白石</专名>兼<专名>王</专名>、<专名>孟</专名>、<专名>韦</专名>、<专名>柳</专名>之长，与<专名>白石</专名>并有中原者，后起之<专名>玉田</专名>也。<专名>白石</专名>老仙去后，只有<专名>玉田</专名>与之并立。《探春慢》二词，工力悉敌，试掩姓氏观之，不辨孰为<链接 xhref="$jk-tanchunman"><专名>尧章</专名>
				</链接>，孰为<专名>叔夏</专名>。</段落>
		</集评>
		<集评>
			<出处>《词林纪事》卷十六引</出处>
			<人物>楼敬思</人物>
			<段落><专名>南宋</专名>词人，<专名>姜白石</专名>外，唯<专名>张玉田</专名>能以翻笔、侧笔取胜，其章法、句法俱超，清虚骚雅，可谓脱尽蹊径，自成一家。迄今读集中诸词，一气卷舒，不可方物，信乎其为山中白云也。</段落>
		</集评>
		<集评>
			<出处>《介存斋论词杂著》</出处>
			<人物>周济</人物>
			<段落><专名>玉田</专名>，近人所最尊奉。才情诣力，亦不后诸人，终觉积谷作米，把缆放船，无开阔手段。然其清绝处，自不易到。</段落>
			<段落><专名>玉田</专名>词佳者匹敌圣兴，往往有似是而非处，不可不知。<专名>叔夏</专名>所以不及前人处，只在字句上着功夫，不肯换意。若其用意佳者，即字字珠辉玉映，不可指摘。近人喜学<专名>玉田</专名>，亦为修饰字句易，换意难。</段落>
		</集评>
		<集评>
			<出处>《艺概》卷四</出处>
			<人物>刘熙载</人物>
			<段落><专名>张玉田</专名>词，清远蕴藉，凄怆缠绵，大段瓣香<专名>白石</专名>，亦未尝不转益多师，即《探芳信》之次韵<链接 xhref="#周密">草窗</链接>，《琐窗寒》之悼<链接 xhref="#王沂孙">碧山</链接>，《西子妆》之悼<链接 xhref="#吴文英">梦窗</链接>可见。评<专名>玉田</专名>词者，谓当与<专名>白石</专名>老仙相鼓吹。<专名>玉田</专名>作《琐窗寒》悼<专名>王碧山</专名>，序谓：“<专名>碧山</专名>，其词闲雅，有<专名>姜白石</专名>意。”今观<专名>张</专名>、<专名>王</专名>两家，情韵极为相似，如<专名>玉田</专名>《<链接 xhref="$zy-gyt-jieyechaoying">高阳台</链接>》之“接叶巢莺”，与<专名>碧山</专名>《<链接 xhref="$wys-gaoyangtai">高阳台</链接>》之“残萼梅酸”，尤同鼻息。<专名>玉田</专名>论词曰：“<引用>莲子熟时花自落。</引用>”予更益以<专名>太白</专名>诗二句，曰：“<引用>清水出芙蓉，天然去雕饰。</引用>”</段落>
		</集评>
	</作家>
	<作家>
		<姓名>刘将孙</姓名>
		<姓名 说明="表字">尚友</姓名>
		<生卒 生="1257" 卒=""/>
		<介绍>
			<段落>补：<专名>吉州</专名><专名>庐陵</专名>人。<专名>刘辰翁</专名>之子。入<专名>元</专名>曾任<专名>延平</专名>教官、<专名>归汀书院</专名>山长。有《养吾斋集》。</段落>
		</介绍>
	</作家>
</人物介绍>
